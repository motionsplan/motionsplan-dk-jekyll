---
title: &title "Vægttab ⚖: Hvor meget taber jeg på kalorieunderskud?"
permalink: /vaegttab-udregning/
language: da
header:
  overlay_image: https://images.unsplash.com/photo-1522844505858-6cdc0201bcd9?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1950&q=80
  teaser: https://images.unsplash.com/photo-1522844505858-6cdc0201bcd9?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1050&q=80
  caption: *title
category:
  - Sundhed
  - Vægttab
tags:
  - vægttab
  - kostplan
  - slankekur
last_modified_at: 2019-09-03T23:14:14Z
toc: true
---

Denne vægttabsberegner kan estimere dit ugentlige og månedlige vægttab baseret på dit kalorieunderskud. Hvis du har et mål om vægttab med din slankekur eller kostplan, så kan du se hvor meget du kan forvente at tabe over en periode.

Alt du skal gøre er at indtaste dit daglige energiforbrug og dit forventede energiindtag. Jeg har lavet en [beregner til at udregne dit daglige energiforbrug](/beregner/dagligt-stofskifte-og-forbraending/).

## Hvordan bruger jeg beregneren?

1. Skriv dit daglige energiforbrug. Brug fx denne beregner til dit [daglige energiforbrug](/beregner/dagligt-stofskifte-og-forbraending/).
2. Skriv dit forventede daglige indtag af energi, som du planlægger i din kostplan.
3. Hvis vurderingen fra beregneren siger, at dit vægttab vil blive højt eller ekstremt, så bør du genoverveje den plan, du har lagt.

## Beregn vægttab på slankekur

{% include calculator-weightloss.html %}

## Baggrund for beregningen af vægttab

Kortvarige vægttab er primært bestemt af forskellen i energiindtag og energiforbruget. Et kilo fedt har et kalorieindhold på omtrent 9000 kalorier eller 38000 kJ. Med den viden kan vi med en vis rimelighed estimere, hvor højt energiunderskuddet skal være for at tabe fedt.

Beregningen er baseret på visse præmisser. Først og fremmest at hele vores vægttab vil komme fra fedt. I begyndelsen af en [slankekur]({% link _posts/2020-09-04-slankekur.md %}) vil de fleste typisk miste vand fra kroppen, og vægttabet vil derfor i begyndelsen være højere.

Hvis kalorieunderskuddet er for højt (> 1.000 kcal / dag), så vil de fleste typisk begynde at miste muskelmasse. På den korte bane vil tab af muskelmasse naturligvis gøre vægttabet ved slankekuren eller kostplanen større, men på den lange bane vil det gå ud over dit energistofskifte og din fysiske præstationsevne. Hvis stofskiftet går ned pga. mindre muskelmasse vil det blive endnu vanskeligere at fastholde vægttabet.

For et sundt og langvarigt vægttab, så skal du formentlig gå efter et kalorieunderskud på mellem 300 - 1.000 kalorier om dagen.

Noget af energiunderskuddet må meget gerne komme fra, at du sætter dit fysiske aktivitetsniveau op. Det kan være med træning eller bare at gå flere skridt i hverdagen.
