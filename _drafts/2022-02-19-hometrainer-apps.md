---
title: &title "Apps til træning på hometrainer"
permalink: /hometrainer-apps/
language: da
header:
  teaser: https://images.unsplash.com/photo-1499438075715-fc23ef376ab9?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Cycling
tags:
  - apps
last_modified_at: 2022-02-12T22:21:26Z
---

https://ecykleklub.dk/page/kom-igang-med-hometrainer


Cyklen
Du kan benytte din helt normale racercykel som du enten kan: 

Montere bagakslen i et hometrainer ”stativ”, så cyklens baghjul kører på en rulle (Wheel on hometrainer). Undersøg med modellen om der anbefales et specielt hometrainer dæk.
Spænde op i en direct drive hometrainer ved at afmontere baghjulet og montere cyklen på hometraineren
Hometraineren
En hometrainer er en anordning som er koblet til en computer, iPad eller mobil telefon som via et cykel simulator program kan styre hometraineren så den giver belastning på cyklen svarende til en given stigning.

De to mest populære modeller som også beskrevet under afsnittet om cyklen er:

Wheel on hometræner: Cyklens baghjul ruller direkte på en rulle. Dette er 1. generations hometrainere som er billige og giver en del mekanisk støj på grund af rullemodstanden. Et godt alternativ til at komme billigt i gang og hvor nøjagtighed i stigning og hastighed ikke er det væsentlige.
Direct drive hometrainer: Cyklens baghjul er afmonteret og erstattes af selve hometraineren som har sin egen kassette og stikaksel. Den moderne løsning, hvor støjniveauet er lavt og hvor nøjagtigheden i stigning og fart typisk er inden for få procent. Derudover giver disse typer hometrainere en meget højere komfort og realisme i kørslen.
SmartBike: En fuldt integreret enhed a la en spinning cykel hvor cyklen kan indstilles så den passer til rytteren, men hvor cyklen modsat en spinningcykel kan styres af simulatoren på samme måde som Wheel on og Direct drive hometrainerne.
Simulator softwaren
Et stykke software der afvikles på en computer, iPad eller mobil telefon som enten via et Bluetooth eller ANT+ signal snakker sammen med hometraineren. 

Simulatoren simulerer forskellige ruteprofiler og regulerer modstanden på hometraineren tilsvarende i forhold til din vægt samt evt. læ fra andre ryttere. Derudover måler simulatoren også din puls og kadence hvis du har nogle sådanne sensorer i dit setup. Det er dog ikke et krav for at komme i gang.

Ruterne er typisk simuleret som 3D verdener baseret på enten ren fiktion, eller i forhold til virkelige ruter ude i verden hvor der typisk også tilbydes en video mode hvor du ser ruten som kørte du den i virkeligheden.

Udover at du selv kan køre ture, så vil du typisk også kunne køre med andre i organiserede race, social rides eller workouts med strukturerede træningsprogrammer.

De to største simulatorer herhjemme er BKOOL og Zwift. Der findes dog mange andre der dog mere eller mindre kan det samme. De to første har dog langt det største community omkring sig og tilbyder et hav af muligheder for åbne race eller træningssessioner med andre.

Computer eller mobil enhed
De fleste simulator software afvikles på de gængse enheder som Windows PC, Mac, iOS eller Android. Nogen også direkte via Apple TV.

Man behøver ikke det nyeste udstyr for at afvikle simulatorerne. Men da det er programmer om avanceret 3D universer, kan kravene hvis man vil køre i højeste opløsning være ret høje til grafik kortet ligesom behovet for RAM kan være højere hvis man f.eks. kører race med mange deltagere m.m. Men har du bare et eller andet der ikke er tusse gammelt, så kan du givet nemt komme i gang.

Kompatibilitet mellem computer, simulator og hometrainer
De fleste hometrainere, simulatorer og computere virker fint på kryds og tværs mellem hinanden.

Det anbefales dog at rådføre sig en lille smule hvis man er ude og investere for første gang. For der er nogle kombinationer der ikke spiller så godt sammen. Så rådfør dig gerne her når du skal sætte nye ting sammen. Herunder sikre sig om der benyttes Bluetooth eller ANT+ forbindelse mellem computer og hometrainer. Har du puls og kadencemåler i forvejen skal du være opmærksom på at man ikke kan mikse Bluetooth og ANT+ signaler.

Ekstra udstyr
For at komme i gang bør du overveje følgende forhold:

Have en blæser som kan køle dig ned, da de fleste vil svede meget når de kører inden for.
Sørge for at din cykel er dækket af så sved ikke drypper ned i lejer og samlinger da salt fra sveden kan ødelægge din cykel.
Have et godt underlag under cyklen så ikke du ødelægger gulvet med sved og mekanisk påvirkning.
Øvrigt
Ovenstående er det helt simple overblik over konceptet. Når du går i gang, kommer der givet rigtig mange spørgsmål og udfordringer som kan virke uoverskuelige når man er ny bruger af både hardware og software. Det vil være umuligt at give en udtømmende guide. Og gjorde man forsøget vil det blot blive lige så uoverskueligt. Derfor er det bedste råd at starte stille ud og forsøge at holde fokus på helt simpelt blot at komme ud og cykle en tur, og så opdage features og muligheder hen ad vejen. Enten ved egen hjælp eller ved at spørge.

eCykle Klub Danmark driver to store netværk med flere tusinde brugere som altid står klar til at hjælpe:

BKOOL - Dansk brugergruppe: https://www.facebook.com/groups/eCKD.BDB
ZWIFT - Dansk brugergruppe: https://www.facebook.com/groups/eCKD.ZDB
Herudover er du også velkommen til at gøre brug af information og vejledninger som vi samler på klubbens hjemmeside:

eCykle Klub Danmark: https://ecykleklub.dk
Rigtig god fornøjelse.





****



Den ultimative guide til Hometrainere
Sådan vælger du den rigtige hometrainer
Der findes et utal af forskellige cykeltrænere, og specielt som nybegynder, kan det være svært at blive klog på, hvilken en, man skal vælge. 'Bedst i test' eller testvindere er ikke altid dyre, hvilket du også kan se på nedenstående eksempler. 

Hometrainere fås for omkring tusinde kroner og op efter. De forskellige mærker, har oftest cykeltrænere til forskellige niveauer, så den passer til netop dit træningsbehov - hvad end du vil bruge den flittigt som amatør eller professionel. 

Se alle vores hometrainere her

De mest populære mærker
Tacx
Tacx er et Hollandsk firma, der siden 1972 har udviklet hometrainere, så de har i dag stor erfaring på området. De er blandt de førende mærker, og har en hometrainer til alle niveauer og i mange prisklasser, hvor de fleste kan være med.

Med en Tacx hometrainer, kommer du billigt til et hometrainer stativ, der er perfekt til den lette opvarmning, eksempelvis inden løb eller anden træning. De lidt billigere modeller kræver ikke mange indstillinger, før du er kørerende, og du vil derfor hurtigt og nemt komme i gang med din hometrainer.

Vælger du en dyrere model fra Tacx, får du en hometrainer, der giver en troværdig fornemmelse, som cyklede du på vejen. Du kan få en realistisk følelse af stigningerne på din rute, og der følger en masse tilbehør med, som gør det til en super fed oplevelse at komme indendørs med cyklen.

Link: www.tacx.com

Saris 
Saris er et firma med mange års erfaring med produktion af cykeludstyr af høj kvalitet. Saris prioriterer et flot design, kombineret med funktionalitet og kvalitet og deres H3 hometrainer blev vinder af "Editor Choice Awards 2019".
Vælger du at købe en Saris hometrainer, får du en maskine, hvor der er tænkt på detaljen og som er udviklet i samarbejde med cykelentusiaster.

Link: https://www.saris.com/

Elite
Der findes et stort udvalg af hometrainer fra Elite. Der er mange forskellige modeller, og her kan du være sikker på at finde en der passer til dit niveau og dine ambitioner. Elite hometrainer er helt klart et sikkert valg, og et mærke du ofte vil støde på, når du kommer i snak med andre cykelentusiaster, der heller ikke kunne undvære en hometrainer.

Link: www.elite-it.com

Wahoo Fitness
Kvalitet der også egner sig til profferne. De mange funktioner, gør en Wahoo KICKR hometrainer attraktiv, og giver præcise og troværdige målinger, så du punktligt kan følge og opgradere din træning. Du får fuld udnyttelse af din energi, og får derfor mest mulig ud af din træning.

Med en KICKR hometrainer fra Wahoo Fitness bliver det en fornøjelse at cykle, også når det er dårligt vejr.

Link: www.wahoofitness.com

Kinetic
Med en Kinetic hometrainer, kan din cykel også bevæge sig fra side til side. Det fungere specielt godt, når du ved en stigning vil op og stå i pedalerne, da du her får cyklen til at følge dine bevægelser; I modsætning til de andre hometrainere, som holder cyklen mere stille.

Det er nemt, at få cyklen sat på din Kinetic hometrainer, så de fleste kan være med her. Du har muligheden for selv at være med til at styre dine programmer, så du kan tilpasse din træning, efter niveau.

Link: www.kurtkinetic.com

Sådan kommer du i gang med hometrainer


Hvilken hometrainer skal jeg vælge som nybegynder?
Dette er et spørgsmål vi får ofte, og samtidig også et af dem der er sværest at svare på. For det kommer meget an på dit niveau, budget og hvad din ambition er. Hometrainere fås fra ca. 1.200 kroner og op til 10-12.000 kroner. Hvis du "bare" har brug for lidt motion, og mangler et godt alternativ til en spinningscykel, så kan en hometrainer i den billige ende, være en god løsning. Her får du en simpel hometrainer som ikke kræver strøm, software eller computer, men hvor du ved hjælp af den indbyggede magnet, kan justere modstanden i typisk op til 10 trin.

I nedenstående afsnit vil vi gå i dybden med de forskellige typer af hometrainere, som kan praje dig i retning af, hvilken løsning, der er den rigtige for dig.

Hvilke typer hometrainere findes der?
Der er flere slags løsninger i forhold til, hvordan cyklen fastgøres på hometraineren, og de matcher forskellige behov. De fås ligeledes i flere prisklasser. De primære forskelle, som du bør gøre op med dig selv er, hvorvidt det skal en være hometrainer med Wheel-On eller Direct Drive.

Wheel-On
Denne helt simple og billige hometrainer har ikke en masse ekstra udstyr, der skal indstilles. Du monterer bare baghjulet på din hometrainer, så det sidder godt fast. Dækket kører på en rulle, der skaber belastningen og modstanden. Det anbefales dog, at du skifter bagdækket, til et dæk der er udviklet til en hjemmetræner. Et sådant dæk larmer mindre, sviner mindre og kan bedre tåle belastningen samt varmepåvirkningen. Et udvalg kan findes HER.

Det er forskelligt fra model til model, hvordan belastningen reguleres. Nogle modeller har modstandstrin, der manuelt betjenes via en betjeningsenhed, der placeres på styret. Altså en analog. Mens andre er styret med smart-funktioner via Bluetooth og ANT+, hvorfra modstanden tilpasses via et træningssoftware på en computer eller tablet.

Direct Drive
På en hometrainer med Direct Drive afmonteres cyklens baghjul, hvorefter cyklen og kæden fastgøres på en kassette, der er monteret på hometraineren. Hjemmetræneren fungerer derfor som cyklens baghjul og et stort svinghjul simulerer Watt samt op- og nedstigninger. Vær opmærksom på, at de fleste af denne type hometrainerne leveres uden en kassette, som derfor skal tilkøbes eller anvendes fra cyklen. Direct Drive skaber en mere realistisk følelse med præcise målinger, da mindre kraft går tabt. På denne måde får du mere præcision, og du tilfører nemmere energien i dit tråd, som var det på landevejen. Derudover larmer det mindre med denne løsning.
Direct Drive betragtes som den mest populære og giver flere variationer i træningen. De udvikles i flere versioner, hvor en større motor og svinghjul kan levere mere modstand.

Smart Bike
En Smart Bike fremtræder som en komplet motionscykel til indendørs træning. Du skal derfor ikke anvende din egen cykel, hvilket gør det til en nem løsning. Den minder på mange måder om en traditionel spinningcykel/motionescykel, men med smart-funktioner kan den forbindes til en tablet, computer eller smartphone, hvorefter det er muligt at afvikle et træningssoftware. Herfra kan du cykle favoritruter eller sessioner.

Hvilken stigningsprocent og Watt skal jeg gå efter?
De fleste hometrainere på markedet kan simulere fra ca. 15% og op til 25% stigninger. Men selvom 15% måske ikke lyder af meget, så er det rigelig til de flestes behov. Til sammenligning kan vi oplyse at den legendariske stigning på Alpe d'huez, som de fleste kender fra Tour de France, er på 8,1% i gennemsnit (maks stigning på 13%). Og det er de færreste motionister der får brug for større udfordringer end det.

Det samme gælder med den modstand (watt) de kan yde. Her ligger de fleste trainere fra ca. 1200 watt og op til 2200 watt. En pro rytter yder maksimalt og i korte perioder, så som i en spurt omkring 1000-1200 watt. Nogen sprintere som f.eks. Marcel Kittel peaker ved 1500 watt. Så igen er det de færreste motionister, der vil opleve at en hometrainer ikke kan yde nok modstand.

Hvor meget plads kræver en hometrainer?
En hometrainer kræver i teorien ikke mere plads end cyklens længde + evt. trainer. Du skal dog være opmærksom på at modsat når du cykler udendørs, så kræver det lidt luftcirkulation, både under træning, men også efter, da man typisk sveder meget pga. at luften står stille.

Så et rum på 15m2 og opefter er at anbefale, og så er det vigtigt at der er vinduer der kan åbnes. Nogen har en ventilator til at stå og blæse under træning, da det giver et mere behageligt klima.

Larmer en hometrainer? Hvordan kan jeg reducere støj?
Om en hometrainer larmer er et definationsspørgsmål, men der kommer selvfølgelig lidt støj, typisk i form af en summen, når du cykler på din hometrainer. Specielt de trainere med ruller, har en tendens til at summe lidt. Vil du have en der er støjsvag, så skal du have en hometrainer med direct mount, som f.eks. en Wahoo Kickr eller Tacx Neo.

Andre måder at reducere støj på, er ved at bruge en speciel måtte, som er beregnet til hometrainere. Udover at beskytte underlaget, så absorbere de også noget af den vibration der vil opstå, og dermed også reducere støjen en smule.

Har du stadig problemer, så kan du prøve at skifte dækket, eller alternativt justere dæktrykket, for at se om ikke det kan afhjælpe en smule.

Hvordan kommer jeg i gang?
En hometrainer er et fantastisk alternativ til cykelturene i de kølige måneder. Udviklingen har for alvor taget fart de seneste år, da det skaber en effektiv og realistisk træningsoplevelse hjemme i stuen. Og faktisk kan du have det sjovt samtidigt, da det giver mulighed for at cykle i den virtuelle verden med online træningsplatforme. Der findes et hav af løsninger, hvor flere producenter af hometrainerne har udviklet deres egen software. Alternativt udvikles software fra eksterne udbydere, hvor du måske har stiftet bekendtskab med træningsplatformene, Zwift og BKOOL.

Det første spørgsmål, der for mange dukker op, når vi snakker hjemmetrænere, er hvilken cykel man skal bruge. Det er ganske enkelt den cykel du normalt bruger i skoven eller på vejene. Om det er MTB eller Racercykel, betyder ikke det store. Du kan næsten bruge alle slags cykler i de hometrainere der er på markedet i dag. Det vigtigste er at finde en cykeltrainer, der passer den størrelse cykel du har.

Hometrainer er for alle; både de helt urutinerede og den meget erfarne rytter. Uanset om du normalt cykler mountainbike eller racercykel, kan du bruge en hometrainer.

Inden du får dig købt en hometrainer, kan det være en rigtig god ide at gøre sig klart, hvad du vil med din træning.

Du kan eksempelvis spørge dig selv:
Hvor meget forventer du at bruge din hometrainer?
Skal hometraineren være en fast del af din træning, måske specielt i de kolde måneder, kunne det være værd at overveje, om ikke du vil op i et niveau og en prisklasse, hvor du får det ekstra udstyr med, som gør din cykeltur til en større fornøjelse.

Gider du bruge tid på at installere din hometrainer?
Hvis ikke at tiden og interessen er til at installere og engagere dig i alle de smarte funktioner der findes til de forskellige hometrainere, bør du måske vælge en simpel model der hurtig og nemt kan sættes på cyklen og så er du hurtigt kørerende.

Elsker du konkurrence, og vil du gerne komme først i mål?
Til mange hometrainere i dag, kan du få en smart app, der giver dig mulighed for at cykle mod andre og hele tiden kunne se dem på din skærm. På den måde får du en visuel visning af, hvor i feltet du ligger. Som et tilbehør til hometrainere, kan du se dine tider på den specifikke rute, og kan på den måde hele tiden forsøge at forbedre tiderne.

Kommer du hurtigt til at kede dig?
En hometrainer uden tilkobling til visuel visning på tablet, mobil eller computer, kan for mange godt blive for kedelig, i forhold til når du cykler ude i det fri. Derfor bør du overveje om ikke det er tiden og pengene værd, at investere i det udstyr der giver dig muligheden for at se dine ruter imens du cykler. Det, kombinereret med den troværdige modstand du får i din hometrainer, giver en mere spændende og varierende træning.

Husk i forbindelse med det, at være opmærksom på, om hometraineren kan tilkobles en tablet eller pc. Hos nogle modeller følger det med som standard, hos andre er det et tilkøb. Derudover kan der være forskel på, om den som udgangspunkt, kun kan sættes til tablet og mobil, eller om det er muligt at sætte den til din computer.

I de næste afsnit kan du læse mere om de forskellige mærker og modeller, så du kan få købt den, der passer til dig og dit behov.

Hvordan virker en Hometrainer
Kort fortalt, er hometraineren, et stativ / en holder, der gør det muligt at cykle indendørs. Ligesom mærker og modeller på disse hometrainere, findes der også et hav af forskellige funktioner, og forskellige software, der gør at du kan tilpasse træningen efter dit niveau og behov. Den cykel du bruger til din hometrainer, kan sagtens være den cykel du normalt bruger, (husk bare at find en hjemmetræner, der passer i størrelsen til din cykel) men for dem der bruger deres hometrainer meget, kan det være lækkert at have en anden cykel, som måske permanent sidder på hometraineren, da det gør det nemt at springe op på cyklen og træne.

Den helt simple og billige hometrainer har ikke en masse ekstra udstyr der skal indstilles. Du montere bare baghjulet på din hometrainer, så det sidder godt fast. (Det anbefales dog at du skifter bagdækket, til et dæk der hører til en hjemmetræner). Du har muligheden for at styre modstanden, på en helt simpel måde, lidt ligesom du ville skifte gear på cyklen.

Desto mere udstyr og tilbehør, der hører til din hometrainer, desto mere er der oftest at sætte sig ind i. Den første tid, kan du godt komme til at bruge lidt tid på de forskellige valgmuligheder, men du får til gengæld en meget bedre og mere spændende køreoplevelse og der kan blive meget større variation i din træning.

Analog eller Smart
En hometrainer kan grundlæggende opdeles i to kategorier i forhold til, hvordan de virker og styres. Henholdsvis en analog hometrainer og en Smart hometrainer.

En analog hometrainer er løsningen til dig, der ønsker en simplificeret og billig løsning. Herfra justeres modstanden typisk ved brug af en manuel betjeningsenhed, der kan placeres på styret. De har forskellige modstandstrin, afhængigt af modellen. Fordelen ved denne er, at det ikke kræver tilslutning af strøm eller parring med træningsprogrammer til computer, smartphone eller tablet. Cyklen skal blot monteres på hometraineren, hvorefter du er klar til at cykle.

En smart-hometrainer er, som navnet antyder, en løsning med smart-funktioner, der kan gøre træningen sjovere og mere udfordrende. En løsning, der har vundet indpas de seneste år, fordi det skaber en ekstra dimension til indendørscykling. For at få adgang til smart-funktionerne kræver det en tilkobling til en smartphone, tablet eller computer via ANT+ eller Bluetooth, hvorfra du afvikler et træningsprogram fra f.eks. computeren. Der findes et bredt udvalg af træningssoftware, men populære platforme er f.eks. Zwift og BKOOL. Det giver mulighed for at cykle i den virtuelle verden – også online. På en smart-trainer reguleres modstanden automatisk i hometraineren i forhold til den valgte træningsrute i programmet. Denne type hometrainere er en dyrere løsning end den analoge.

Der er forskellige slags hometrainere, og de matcher forskellige behov.
Den ene model af hometrainer, sættes fast ved baghjulet. Dækket kører på en rulle, der blandt andet er med til at måle din hastighed og antal kilometer. Når du så har skiftet baghjulet, montere du cyklen, så den sidder fast på din hometrainer. Et baghjul der hører til hometraineren, larmer mindre, sviner mindre og kan bedre tåle belastningen.

Den anden model sidder fast ved kassetten. Her skal du være opmærksom på, at der sjældent høre en kassette med til traineren, men at det noget man skal købe ved siden af. På denne måde får du mere præcise målinger og du tilfører nemmere energien i dit tråd, som var det landevejen.

Hometrainer til MTB
De fleste hometrainere er i dag kompatible med mountainbikes. Er du i tvivl så kontakt kundeservice, så vil de kunne guide dig. Du kan også læse mere om hometrainere til moutainbikes på MTBX.dk

Test af hometrainere (Bedste hometrainer i test)
Når du skal ud at finde den rette hometrainer, er det altid rart at vide hvad erfaringer der er, med de forskellige mærker og modeller. Når der bliver lavet test på hometrainere, kommer der andre, måske mere kritiske øjne på produktet, som giver en mere, ja lad os sige; oprigtig, bedømmelse af den enkelte hometrainer.

Test af Tacx
Tacx hometrainer er blevet testet og førstehåndsindtrykket er et solidt stativ, der giver stabilitet omkring cyklen. Testen af hometrainer fra Tacx siger om stativet; at det er høj kvalitet, med gode materialer og lækkert finish.

En Tacx hometrainer, skulle også efter testens udsagn, være nem at gå til; nem at installere. Belastningsevnen på en Tacx hometrainer, virker meget realistisk, og er god til at følge rutens niveauer. Videoruterne har flot grafik, og giver nok for de fleste, mere motivation til at sætte sig på cyklen.

Tacx ligger oftest med i det førende felt, når der bliver lavet tests af hometrainere; og det er selvfølgelig ikke uden grund. Tacx vil altid være et sikkert valg, hvor kvalitet og brugervenlighed går hånd i hånd. Du kan nemt tilkoble din tablet eller smartphone, og installeringen virker nem og overskuelig, så du hurtigt kan få de første kilometer i benene.

Støjniveauet på en Tacx hometrainer kan selvfølgelig variere fra model til model men en test af Tacx Vortex Smart Hometrainer, viser at Tacx formår at holde støjen på lavt niveau, så det hverken virker generende for dig, eller dine naboer.

Test af Elite
Endnu en hometrainer der er blevet testet, til at være blandt de bedste på markedet, er Elite Hometrainer. En hometrainer fra Elite, giver rigtig gode muligheder for at opsamle data, der kan følge dine fremskridt og være med til at øge motivationen. Elite er kommet med hometrainere der er blevet testet til at reducere slitage med op til 20 % og ydermere har flere Elite hometrainer et udstyr, som er med til at reducere støjniveauet væsentligt.

En Elite Hometrainer har i en test vist sig at imponere ved blandt andet at have den bedste videotrainer. Det gode videomateriale der ligger tilgængelig når du køber en Elite Hometrainer, giver øget motivation hos de fleste. Der er noget at kigge på, og du får en bedre fornemmelse af dine belastninger, når du kan se om det går op eller ned af bakke.

Et stort debatemne er ofte hvor naturligt stigninger føles, både ved start og slut; her viser en test af en Elite Hometrainer, at det fungere rigtig fint.

Tilbehør til din hometrainer
Træningsmåtte
Der findes en masse ekstra udstyr til din hometrainer, hvoraf de fleste sætter specielt stor pris på måtten, til at ligge under cyklen. Måtten må siges næsten at være et absolut must, for alle der bor i lejlighed, for deres naboers skyld. Uanset hvor støjsvag din hometrainer er, vil den give vibrationer i gulvet, som andre vil få 'glæde af'. For at skåne dine naboer, eller andre i dit hjem, bør der ligge en måtte under hometraineren, i et forsøg på at tage den værste støj og vibrationer i gulvet.

Ydermere har en måtte den fantastiske effekt, at den passer på dit gulv. Specielt hvis du har trægulv, vil en træningsmåtte til hometraineren, være uundværlig. For det første, risikere du at din hometrainer laver mærker, når du virkelig går til den, op af bjerget, og for det andet hjælper måtten med at samle sveddryp, så dit gulv ikke bliver vådt under træning.

Svedcover
En ekstra ting, som er med til at beskytte både cykel og gulv, er et sveddækken; kan også fås som et svedcover, hvor der er plads til smartphonen. Et sveddækken til cyklen, er lavet så det er nemt at vaske efter brug, og monteres let, oftest med velcro, så det er ikke noget, der kræver en masse ekstra tid.

Indsamling af data
Har du en hometrainer, som ikke indsamler data, som Watt, hastighed, puls og cadance, har du mulighed for at tilkøbe et separat udstyr, som giver dig muligheden for, alligevel at kunne registrere og følge med, så du kan se din udvikling. Det giver en utrolig god motivation at kunne se, hvor god man har været i træningen sidst, men også så du kan gøre det endnu bedre næste gang.

Forhjulsblok
Forhjulsblok, skal du have for at gøre træningen på din hometrainer, til en fornøjelse.
Når du sætter cyklen op i din hometrainer, vil du ofte få baghjulet hævet en smule, så den selvfølgelig ikke rører jorden. Har du en hometrainer hvor du cykler uden baghjul, altså sætter cyklen fast ved kassetten, vil cyklen oftest ikke blive hævet så meget.

En forhjulsblok er en ”klods” du kan sætte forhjulet i, så det ikke bliver for levende fortil, og samtidig får du forhjulet op i højde. Der fås en ringformet forhjulsblok, som har flere højder at vælge imellem, så du kan vælge den højde, der passer bedst til dig. Alternativet er at vælge en mere formet klods, hvor forhjulet sættes i, som giver en smule mere stabilitet.

Et virkelig lækkert udstyr, som de fleste vil syntes er uundværlig, er en holder til din tablet.

Holder til enhed
Ved at sætte en holder på din cykel, kan du have skærmen helt tæt på, i den perfekte vinkel. Især når du bruger videoruterne, er sådan en holder fantastisk at have, så du næsten kan fornemme sydens sol, når du cykler op af Alpe d’Huez.

Ventilator
Det er varmt at cykle indendørs på en hometrainer, hvorfor det kan være nødvendigt med en ventilationer for at skabe et behageligt klima, når du kæmper i sadlen. Der kan vælges forskellige løsninger, afhængigt af budget og behov. I de fleste tilfælde er det tilstrækkeligt med en traditionel gulvventilator. Ønskes en ekstra dimension til træningen, har Wahoo udviklet en ventilator (kompatible til deres egne hometrainere), som gør indendørstræningen endnu mere realistisk. Ventilatoren kan tilsluttes hometraineren, speed sensor og pulsmåler via ANT+ eller Bluetooth, hvorfra luftmønstret tilpasses hastigheden og pulsen. Den kan naturligvis også indstilles manuelt.

Op- og nedstigningssimulator
Ønskes fornemmelsen af at cykle i bjergterræn? Flere producenter, heraf Wahoo, har udviklet tilbehør, der kan simulere op- og nedstigninger ved tilslutning til hometraineren og 3. parts software som f.eks. Zwift. Efter tilslutning justeres hældningen på cyklen i forhold til omgivelserne i den valgte rute - ligesom cykling ude på landevejen. Det giver en realistisk træningsoplevelse og bringer flere muskelgrupper i spil. Den kan naturligvis også betjenes manuelt via en fjernbetjening, hvis du ikke cykler i den virtuelle verden. Forhjulet skal afmonteres, hvorefter forgaflen fastgøres i simulatoren – og du er herefter klar til at simulere op og ned.

Kassette
Hjemmetrænere med Direct Drive leveres i nogle tilfælde uden en kassette, hvorfor du kan vælge at benytte kassetten fra din cykel eller tilkøbe en ny.

Hometrainer dæk
Der findes specielle dæk der er udviklet til hometrainere. De er mere hårde i gummiet, og har en længere holdbarhed. Men vores erfaring siger at det ikke altid er en fordel med et hometrainer dæk. De landevejsdæk der sælges i dag, er i så god kvalitet, at de sagtens kan bruges på de fleste hometrainere.

Mange gør det at de starter cykelsæsonen på landevejen med et frisk sæt dæk, og alt efter hvor mange kilometer man cykler, så kører de dækket "færdigt" på hometraineren, når udendørs sæsonen er slut.

Et hometrainer dæk, skal bruges udendørs.

Software og programmer til din hometrainer
Holder du dig til de populære mærker, som Bkool, Tacx, Elite, Kinetic og Wahoo hometrainer, er du sikker på at få god kvalitet. Den store forskel på de forskellige mærker er hvor avanceret de er bygget, og hvor meget tilbehør der hører med i pakken.

Derimod ser man en øget fokus på den software og de programmer, der hører med, eller kan tilkøbes, når du får en hometrainer. Det har rigtig meget at sige for din træningsoplevelse, og oftest er det der, cykelnørdenerne specielt, kan blive skuffet. Når du kigger efter hometrainer, bør du undersøge hvilke muligheder du har med den software der hører med. Det har selvfølgelig også meget at sige, på hvilket niveau du vil træne, eller om du er en af dem, der bare godt gad have det bedste og det fedeste.

Det kræver en smartphone, tablet eller en computer at afvikle et software-program, hvorefter du forbinder din smart-hometrainer. Som med alle andre programmer, afhænger videokvaliteten af den valgte enhed. Ønskes den fulde oplevelse i højeste opløsning, kræver det naturligvis at enheden kan trække det.

Oftest er du afhængig af et abonnement, når du skal bruge en software til din hometrainer. Det koster ofte et fast beløb om måneden, og ønsker du ekstra features, kan det tilkøbes.

En god lille reminder når du skal ud og købe hometrainer; en billig hometrainer, kan godt blive dyrere i sidste ende, fordi det faste abonnement koster mere.

Kvaliteten på videoruterne, er for rigtig mange et ømt punkt, hvor det kan give en øv-oplevelse, hvis ikke det lever op til forventningerne. Her kan vi igen sige, at går du efter de populære hometrainere, får du en ordentlig kvalitet. Det største problem kan faktisk være udvalget. Nogle producenter giver kun meget få videoruter i startpakken, hvilket vil sige at du skal købe ekstra ruter. Dette kan i nogle tilfælde godt blive en dyr fornøjelse, men kan man nøjes med bare et par ruter, er dette til at overskue.

Andre producenter har et stort udvalg og har deres videoruter, som et helt klart fokuspunkt.

En vigtig del, for alle de cykelnørder, der godt kan lide konkurrence, er den online del, der gør det muligt at cykle mod andre ryttere; det bliver en virkelig kamp, om at blive den første rytter over målstregen, og er samtidig med til at øge intensiteten, så du forhåbentlig kan prale af sejren, næste gang du ses med dine cykelkammerater.

Som tidligere nævnt, følger der i de fleste tilfælde, software med ved køb af en ny hometrainer. Typisk en software de selv har udviklet. Men der findes også software, hvor eksterne udbydere har udviklet programmer, som kan forbindes til hjemmetræneren. Zwift og BKOOL er blandt de mest udbredte simulator-programmer. De anvendes både af motionister og på professionelt niveau.
