---
title: &title "Motivation"
permalink: /sprintceller/
language: da
header:
  overlay_image: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2100&q=80
  teaser: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Eksplosivitet
tags:
  - test
  - sprinttest
last_modified_at: 2019-11-19T23:14:14Z
toc: true
---
Jeg har efterhånden trænet de sidste 7-8 år og min motivation har ændret sig betydeligt herover.

Jeg mener, du kan dele motivation op i den overordnede motivation samt små motivations-hacks. Jeg vil fortælle hvordan jeg bruger begge i følgende:

Overordnede motivation

Min overordnede motivation, drejede sig i starten om ikke at være en splejs og opnå en trænet krop, så jeg lettere kunne score nogle piger (meget overfladisk, I know). Jeg blev herefter suget ind i denne verden, hvorefter det gik fra at være en overfladisk begrundelse, til mere at være en test af mig selv - måske lidt i stil med folk der vælger at springe faldskærm eller bestige et bjerg.
I dag er min motivation primært at være sund, og holde mig lige så fit som min kæreste. Jeg træner derfor i større grad øvelser hvor jeg virkelig får pulsen op og løber.

Jeg ville nok finde mit overordnede mål og skrive det ned. Så har du en ‘lede-stjerne’ for hvorfor du træner, hvad end det er pga. en konkurrence, anerkendelse eller for din egen sundhed. Når du løbende mister motivationen, kan du læse dit mål og blive mindet om, hvorfor du gør det her.

Sørg også for at din træning afspejler sig i dine mål. Er det bare at holde dig nogenlunde sund, mister du motivationen, hvis du skal træne til hverdag i 1,5 time.

Små motivations-hacks

Det der har hjulpet mig mest er helt klart at få en træningsmakker. Skipper du træning svigter du din makker, hvis du - det kan vi ikke lide ;)
Prøv at få indarbejdet træning som en vane. Det tager i gennemsnit 2 måneder før en adfærd bliver til en vane. Så hæng i! Til sidst går du automatisk ned i fitnesscenteret eller løber en tur.
Nogle gange så jeg videoer med “idoler” der trænede og snakkede om træning. Det motiverede mig ofte til at tage afsted.
Sørg for at have en plan for din træning. Ellers kan det virke uoverskueligt at tage afsted og sværere at se afslutningen.
Prøv noget nyt engang imellem! Jeg kunne næsten ikke vente med at komme afsted, hvis jeg havde fundet et ny øvelse jeg ville prøve. Jeg varierer også ofte antallet af gentagelser i hver uge. Der var også noget spændende ved at skifte min løberute - living on the edge ;)
Når jeg kommer hjem fra arbejde på træningsdage, tager jeg ofte træningstøj på selvom jeg ikke er så motiveret. Det gør det lige lidt lettere at komme afsted.
Denne er ikke et lille motivations-hack, men du kunne overveje at få en personlig træner. Dette har hjulpet for mange.
Under træning kan fedt musik i ørerne virkelig motivere! Jeg brugte det specielt til tunge løft - hvis du altid hører motiverende musik, er du aldrig ekstra motiveret.
Vil du gerne læse mere om mine tanker om træning, kan du besøge min side,

https://da.quora.com/Hvad-motiverer-dig-til-at-tr%C3%A6ne-hver-dag

Der er allerede en del rigtig gode svar.

Alligevel lidt indspark fra en fyr der mere eller mindre har trænet samme sport i 45 år. (jeg er idag 61) . Min træning var/er at nå:

01/ Sportslig mål: Konkurrence og mesterskaber som DM, EM, WM og OL.

02/ Socialt: Være sammen med kammerater eller i et godt miljø.

03/ Sundhed: Forblive rørrig, smidig og have en god krop.

04/ Psykologisk stimulering: Kropslig udfoldelse giver psykisk afslapning og afstresning.

I kampsporten er vi i udgangspunktet sat op til at kæmpe for at vinde udadtil. Når kampene efterhånden er afviklede finder man ud af at kampen ikke mere er mod en fysisk modstander, men en selv. Det bliver den indre kamp, der giver den store sejr til at nå målet: glæde, kærlighed og lykke.


https://suplab.dk/bevar-motivationen-aaret-rundt/


Bevar motivationen året rundt!
Læs meget mere i artiklen herunder.

 4. november 2019  Motivation, Træning  2 kommentarer
Formår du altid at udøve din maksimale præstation og få optimalt udbytte af træningen? Har du tænkt over hvad det skyldes, og hvor motiveret du var for at præstere?
For mig, kan motivationen have stor indflydelse for min præstation og dermed også mit udbytte af træningen. Ikke to dage er ens og nogle dage er bedre end andre, og det ikke altid jeg kan gennemskue hvad det skyldes. Men jeg har arbejdet meget med min motivation, da jeg ved hvor vigtigt det er, at holde den i top. Derfor vil jeg prøve at give dig nogle af råd til hvordan du kan holde motivationen højt året rundt, og optimere dit udbytte af træningen.  

Hvad er motivation?
Motivation er en svær størrelse at tage fat i. Motivation kan variere fra person til person, og hvad der motivere mig motiverer nødvendigvis ikke dig. Men hvis du ikke er motiveret for at udføre din træning, er det svært at danne vaner og få faste træningsrutiner. Motivation kan både være ydre og indre og derfor er der mange faktorer der kan indvirke. Ydre motivation kan bl.a. komme af belønning, som f.eks. kan være tre/to point efter en kamp i fodbold/håndbold. Indre motivation er selvreguleret, hvilket ikke kræver belønning da udførelsen af f.eks. træning, er nok belønning i sig selv. Om du udøver fodbold, håndbold, tennis, styrkeløft, bodybuilding eller en hvilket som helst anden sportsgren kræver det at du er motiveret for at yde optimalt. Jeg vil prøve at give dig nogle af mine bedste råd til hvordan jeg holder motivationen oppe, selv i svære perioder: 

Sørg for at sætte mål 
En af de perioder hvor jeg har været allermest motiveret for at yde mit absolut bedste, var da jeg stillede op til konkurrence i Men’s Physique. Målet var således at komme i konkurrenceform. For mange kan det være et overdrevet mål, men det handler ikke om selve konkurrenceformen, men derimod om at sætte mål for fremtiden. Sæt et mål man virkelig ønsker at forfølge og vil kæmpe for. Et mål kan også været at komme i sommerform, tabe 5 kg eller løbe 5 km til en bestemt tid. Målet skal derfor også være realistisk. Det nytter ikke noget målet er at bygge 20 kg muskelmasse på over det næste måned eller smide 10 kg fedt i denne uge. Målet skal kunne opnås, ellers giver det ingen effekt. Så husk at være realistisk, når du sætter dit mål for fremtiden. 

Tydeliggør/dokumenter udvikling
Kropsforandring
VægttabAt se forandring er noget jeg synes motivere i høj grad. Jeg var rigtig presset i perioder under min diæt mod konkurrencen, men for hver uge der gik kunne jeg se tilbage på den forandring jeg gik igennem. Jeg tog vægt og billeder for hele tiden at kunne følge med i min forandring, og vide jeg var på rette vej. Vægt og billeder tog jeg hver uge, med samme forudsætninger, så jeg fik så realistisk billede på min forandring som muligt. Det er nemlig ikke altid lige enkelt at se sin egen forandring. Typisk ser man sig selv i spejlet hver dag, og derfor kan det være svært at anskue hvilket forandring der er sket over de sidste par uger. Derfor synes jeg det er en rigtig god ide at sætte sig et mål og bruge billeder og vægt til at synliggøre man er i den rigtige retning.

Udvikling af præstationer 
Det kan også være at vægttab eller muskelmasse ikke direkte er målet, og det er derfor ikke kropsforandring du søger. Det kan være du søger at blive hurtigere på 5 km eller løfte tungere nede i fitness centeret. Jeg selv havde en periode, hvor min kropsforandring ikke betød mest, men det at mærke udvikling var i centrum. Jeg søgte at forbedre mit squat, og løfte tungere. Derfor noterede jeg mig kilo og gentageler hver gang jeg squattede. På den måde kunne jeg holde øje med min udvikling og se om der skete en forandring. Jeg havde ikke noget direkte mål jeg ville opnå. Bare det at mærke den udvikling jeg foretog, var motiverende i sig selv.  Derfor hvis du, som jeg, ønskede at mærke en udvikling, skriv det ned og skriv hvad der er i centrum. Er det at løfte tungere, sprinte hurtigere, mærke 5 kilometeren blive lettere, lige meget hvad du ønsker at forbedre, så sørg for at holde styr på din udvikling.

Indarbejd sunde vaner 
Kasper Kristensen - personlig trænerDet at danne gode og sunde vaner kan være med til at holde motivationen oppe. Det handler om at gøre træningen og kosten til en del af hverdagen. Det kan være kompliceret selv om det lyder lige til. Vaner tager tid, det tager tilvendelse og det kræver man gør en indsats. Det handler om at få træning og sund kost til at være motiverende i sig selv. Få tilrettet din dag så der er tid til træning, forberedelse af sund og god kost. Jeg prøver selv at danne bedre vaner hver dag, og jeg synes heller ikke altid det er nemt. Men da jeg skulle stille op blev de gode og sunde vaner en del af hverdagen. Det var derfor ikke en udfordring at leve sundt, forberede mad og træne. Men det kræver tid for at danne vaner, og det kræver du er motiveret. Men de nemme valg er sjældent de bedste. Dermed ikke sagt du ikke skal spise en burger eller forkæle dig med en is. Det smager og føles bare bedre hvis du har fortjent det ved at holde din kost og træning i overskuelig periode.

Afrunding
Danne vaner kan også handle om at sætte mål, hvor en forandring eller udvikling kan have indflydelse. Punkterne kan derved indirekte påvirke hinanden og øge eller sænke motivationen. Det kan være svært at opnå sine fremtidige mål, hvis de sunde og gode vaner i hverdagen ikke er overholdt. Men det kan dermed også give en øget motivation at sætte mål, overholde sunde og gode vaner og se en forandring. Det handler altså om den indsats du selv ligger i det, for at nå dine mål. 
jeg håber nogle af mine råd kan hjælpe til at få en mere stabil og optimal træning. Jeg har hvert fald prøvet at synliggøre der kan være flere forskellige faktorer der kan spille ind på din motivation. Motivation til et sundt og bedre liv omhandler ikke kun træning. Der kan være meget, meget mere der spiller ind. Men i denne artikel har jeg prøvet at give mine råd til at få motivation til træningen. Håber det giver mening og kan bruges.

 

 

Kilde: 

Self-Determination Theory, (Deci & Ryan) 