---
title: "Low hanging food"
permalink: /artikel/low-hanging-food/
language: da
tags:
category:
  - Ernæring
last_modified_at: 2015-03-12T23:06:06Z
---

I dag handler det om alt det, vi putter i munden. Til sidst vil jeg give dig et lille trick til at få hurtige resultater. Med kost ved faktisk det meste på forhånd. Det er nemlig ikke så indviklet, som det ofte bliver gjort til.

En hurtig quiz:

- Er broccoli, avocado og grøntsager godt eller skidt?
- Er slik og kager godt for dig?

Jeg behøver ikke engang give dig svarene, for du har garanteret svaret rigtigt på 100% af spørgsmålene. Det er altså ikke viden, der gør at vi ikke spiser sundt, men vores evne til at gøre noget ved det. Vi skal i gang med at gøre det - og det gælder også mig.

Der er virkelig mange slankekure og kostråd, når man kigger sig omkring. Her er tre-trins plan som selv jeg selv kan følge.

## \#1 Drop det tydelige junk

Drop slik, småkager, sodavand, junk food og alkohol. Det holder dig tilbage og gør at du ikke får nok fremskridt. Træning kræver ikke at du får en belønning hver gang.

## \#2 Drop det ikke så tydelige junk

Drop alle de madvarer, som lader som om de er sunde. Det gælder rigtig mange varer, hvor der på pakken står: “fedtfattig”, “fedtfri”, “low carb”, “glutenfri”, “højt fiberindhold”, “organisk”, “fuldkorn”. En masse af disse madvarer kan være fyldt med dårlige fedttyper, sukker eller være utrolig kalorieholdige.

Kan du undgå at drikke frugtjuice og spise for meget mad, hvor der er hvede i, så er du kommet endnu længere.

## \#3 Skift alt det ovenstående junk med noget bedre

Udskift det hvide brød, morgenmadsprodukterne og pasta med ris, kartofler, quinoa, havre, boghvede og grøntsager. Udskift juicen med vand.

Når du har gjort disse ret enkle trin, så kan man altid begynde at tænke på, om man har brug for en specifik madplan. Det er faktisk ret enkelt. Brug din viden om, hvad du bør putte i munden - og gør noget ved det!

## Start dagen med vand, lime og salt

Cortisol er et rigtig vigtigt hormon i forbindelse med træning. Typisk skal cortisolniveauet være højst mellem 6 og 8 om morgenen, mens det falder hen over dagen og være lavest omkring kl. 22 om aftenen. En let test på om dit cortisol niveau følger den rigtige kurve: “Vågner du af dig selv mellem 6 og 8 hver dag?” Hvis ikke så har du formentlig lavt cortisolniveau om morgenen. Hvis cortisolniveauet ikke følger denne kurve, vil man tendere til at have mere fedt på maven.

En drink med vand, et skvæt af lime og ¼ tsk salt kan være med til at resette dit cortisolniveau.

Prøv at tænke igennem alt hvad du spiser. Hvad kan du undvære fra din junkliste, fordi den ikke giver dig ultimativ nydelige? Smid resterne ud allerede i dag.

## Bliv endnu klogere!

- Chris Shugart: [The Simple Diet for Athletes](https://www.t-nation.com/diet-fat-loss/simple-diet-for-athletes), t-nation.com
- Wolfgang Unsoeld: [Start the Day Right: Lime & Salt Water](https://ypsi.de/start-your-day-right-with-salt-lime-water/)

<a href="https://www.partner-ads.com/dk/klikbanner.php?partnerid=28187&bannerid=53063" target="_blank" rel="nofollow noopener"> <img src="https://www.partner-ads.com/dk/visbanner.php?partnerid=28187&bannerid=53063" border="0"></a>
