---
last_modified_at: 2021-01-25T02:18:02+01:00
toc: true
author: lsolesen
permalink: /forskel-aerob-anaerob-traening/
title: &title "Forskel på anaerob og aerob træning"
header:
  overlay_image: https://images.unsplash.com/photo-1535571638417-bc38e1002ccc?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1950&q=80
  teaser: https://images.unsplash.com/photo-1535571638417-bc38e1002ccc?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=400&q=80
  caption: *title
category:
  - Fysiologi
  - Kondition
tags:
  - kondition
  - fysiologi
  - træning
  - aerob træning
  - anaerob træning
  - intervaltræning
feature_row:
  - image_path: https://imgcdn.saxo.com/_9781492552123/0x500
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/science-and-application-of-high-intensity-interval-training_paul-laursen_hardback_9781492552123
    title: "Science and Application of High Intensity Interval Training"
    excerpt: "Paul Laursen og Martin Buchheit har skrevet _Science and Application of High-Intensity Interval Training_, som er _must-have_ for alle coaches, trænere, fysiologer og researchers, der bruger HIIT - high-intensity interval training - som en del af deres arbejdsområde og laver træning og træningsprogrammer."
    alt: HIIT - Højintensitets Intervaltræning - træningsprogram - træning
    btn_label: Tjek prisen*
    btn_class: btn--info
language: da
---

aerobe
aerob og anaerob
aerob
anaerobe træning
anaerob træning
aerob træning
anaerobe
aerob forbrænding
anaerob forbrænding
anaerob
aerob
anaerobe træning
anaerob træning
aerobe
aerob træning
aerob og anaerob
anaerob og aerob
anaerobe og aerobe
anaerobe
anaerobt


# Forskellen på aerob og anaerob træning


Håndvægte, løbebånd, svømning og squats. Der findes et hav af forskellige træningsmetoder, så det kan være utrolig svært at vide, hvilken form for træning du skal lave, hvis du ønsker at opnå et bestemt mål. Eller i det hele taget bare, hvad de forskellige træningsformer gør godt for. Læs med her og få lidt bedre styr på, hvordan du navigerer i træningsjunglen.

## **Med eller uden ilt**

Når du træner, bruger du energi fra kroppens energilagre. At energi omsættes til arbejde kaldes energiomsætning. Denne omsætning kan foregå på to forskellige måder: Anaerobt eller aerobt.

Hvis du løber eller cykler en længere distance, laver du aerobt arbejde. Ved aerobt arbejde omsættes energien ved hjælp af ilt, hvilket medfører, at kroppen kan arbejde i lang tid. Det er først, når energilagrene i musklerne er ved at være opbrugt, at kroppen bliver træt. Det kan både ske efter en og flere timers arbejde.

Hvis du styrketræner eller løber hundredemeterløb, laver du til gengæld anaerobt arbejde. Det sker, sagt på en anden måde, hvis kroppen skal udføre maksimalt arbejde. Når kroppen er under dette pres, skal den omsætte energi så hurtigt, at energilagrene i musklerne bliver brugt uden brug af ilt. Kroppen kan dog ikke holde til denne form for træning ret længe, da musklerne hurtigt bliver trætte. Du kender måske følelsen af tunge ben efter en hurtig spurt på løbebåndet eller efter at have cyklet hurtigt op ad en stejl bakke.

Er du mest til at løbe i et normalt tempo, cykle en lang tur eller svømme frem og tilbage i svømmehallen, laver du altså aerobt arbejde og kan holde til at være i gang i en længere periode. Løfter du vægte, spurter på cykel eller med løbeskoene på, laver du anaerobt arbejde og kan blot holde til at være i gang i en kortere periode.

## **Opnå forskellige mål med anaerob og aerob træning**

Det er altid godt for kroppen at blive holdt i gang – uanset hvilken træningsform du benytter. Men det er forskelligt, hvad du får ud af anaerob og aerob træning. Hvis du ønsker at forebygge de såkaldte livsstilssygdomme, få et effektivt vægttab og mere fleksibilitet i kroppen, er det en fordel at træne aerobt. Ønsker du en øget muskelmasse, at reducere ømhed og forbedre din energi, kan du med fordel træne anaerobt. Du kan også vælge at kombinere de to træningsformer, så du opnår lidt af det hele.

Uanset hvor du befinder dig, har du mulighed for at lave både aerob eller anaerob træning. Du kan nemt hoppe i et par gode løbesko eller cykle en tur – og så varierer du ellers bare tempoet, alt efter hvilken energiomsætning du ønsker.

Du kan med fordel prøve dig lidt frem og træne forskelligt for at finde ud af, hvilken træningsform, du bedst kan lide. For selvom der er fordele ved både anaerob og aerob træning, er det vigtigste at lave netop det, der gør dig glad, så du bliver ved med at komme afsted fremfor at sidde derhjemme. Du vil helt sikkert blive glad for at finde træningsformen, der passer til dig, så hvorfor ikke bare komme i gang med det samme? Klar, parat, start!


# Aerob og anaerob træning


Når kroppen udfører fysisk arbejde bruges der energi fra kroppens energilagre. Omsætningen fra energi til arbejde kaldes energi-omsætningen.  

Kroppens energi-omsætning kan ske på 2 måder: aerob (med ilt) og anaerob (uden ilt).

**Normal-omsætningen**  
Normalomsætningen er den energi som skal laves for at holde gang i kroppens væv og organer i hvile. Normalomsætningen sker ved hjælp af den ilt som kredsløbet transporterer rundt i kroppen

**Aerobt arbejde**  
Når man dyrker idræt skal kroppen arbejde hårdere. Derfor har musklerne brug for at omsætte meget mere energi end ved normalomsætningen. Det kan kroppen klare ved at lade pulsen stige og lade musklerne optage mere ilt.

Musklernes energilager (glykogen (kulhydrat)) omsættes til arbejde, ved at der kommer mere ilt til musklerne, så mere glykogen kan forbrændes, så mere arbejde kan udføres.  
Musklerne bruger altså ilt (O2) til at udføre arbejdet og man kalder det derfor aerobt arbejde (aero = luft).

Aerobt arbejde er en meget økonomisk arbejdsform – kroppen kan arbejde i lang tid ved omsætning af energi via ilt. Langdistanceløberen eller landevejsrytteren skal have en god evne til at arbejde aerobt. Når kroppens muskler får tilstrækkeligt med ilt til at udføre et stykke arbejde kaldes det ”steady state”. Du kender steady-state-tilstanden fra dine løbeture, når du er blevet varm og du føler at det ikke er hårdt at holde dit tempo – det glider bare fremad.  
Ved aerobt arbejde er det først når energilagrene (glykogenet) i musklerne er ved at være brugt op, at der opstår træthed. Det kan være efter en til flere timer. Dette fænomen kendes fra maratonløb, hvor man snakker om at møde ”muren”. Når muskelglykogenet slipper op, er musklerne afhængige af fedt og glykogen fra blodet. Det tager tid at transportere ny energi ind i musklerne, og man kan derfor ikke arbejde særligt hårdt.

**Anaerobt arbejde**  
Aerob energiomsætning er ikke altid nok til at dække kroppens behov. Hvis arbejdet bliver meget hårdt, er det ikke nok at tilføre mere ilt til musklerne. Energiomsætningen kan simpelt hen ikke levere den mængde arbejde, som kroppen skal udføre.

Hvis kroppen skal udføre maximalt arbejde, altså tæt på 100% belastning, så kan den aerobe energiomsætning (arbejde ved brug af ilt) kun dække ca. 25% af belastningen. Så når hundredemeterløberen eller vægtløfteren giver alt hvad han har i sig, er der altså brug for en anden måde at omsætte energi på!

Det kaldes anaerob energiomsætning (anaerob = uden luft/ilt).  
Når kroppen skal arbejde eksplosivt ved fx styrkeløft eller sprint, har den brug for at omsætte energi så hurtigt, at energilagrene i musklerne bliver brugt uden brug af ilt (altså anaerobt arbejde). Den anaerobe energi kommer fra flere forskellige typer energilagre i musklerne:

I de første ca. 3-4 sekunder af en idrætspræstation bruges et lille lager af to stoffer, ATP (AdenosinTriPhosphat) og CP (CreatinPhospat), som kan frigøre energi meget hurtigt.

Herefter spaltes der glykogen (musklens kulhydratlager). Spaltningen har den ulempe, at der bliver produceret affaldsstoffer som nedsætter musklens arbejdsevne. Du kender sikkert følelsen – benene bliver tunge som bly og det svider i musklerne efter en lang spurt, en heftig brydekamp eller lignende.

**Mælkesyre – en myte?**  
Tidligere har man sagt, at ”musklen syrer til” pga. mælkesyre. Men forskning har vist, at det ikke mælkesyren der gør musklerne tunge som bly. Trætheden opstår, når der sker en ubalance i muskelcellernes indhold af kalium. Denne ubalance gør, at nervesignalerne fra hjernen bremses og ikke når effektivt frem til musklerne. Derfor kan de ikke arbejde optimalt. Det er derfor ikke muligt, at arbejde anaerobt særligt længe ad gangen.

Anaerobt arbejde bruges i discipliner hvor der kræves råstyrke eller eksplosionsstyrke, fx i sprint, styrkeløft, kuglestød, højdespring eller hundrede meter crawl. Men også når du løber en tur, vil du udføre anaerobt arbejde indtil du bliver rigtig varm og kommer i ”steady state”.