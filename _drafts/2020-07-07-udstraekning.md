---
title: &title "Udstrækning"
permalink: /sprintceller/
language: da
header:
  overlay_image: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2100&q=80
  teaser: https://images.unsplash.com/photo-1552674605-db6ffd4facb5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Eksplosivitet
tags:
  - test
  - sprinttest
last_modified_at: 2019-11-19T23:14:14Z
toc: true
---
# Udstrækning: 5 udstrækningsøvelser, der gør dig smidigere



## Udstrækningsøvelser

### Skulderen - forside (statiske)

Stå med armene i skulderbredde og stræk dem bagud. Tag fat i dine hænder bag ryggen, og pres nu langsomt op med armene, mens hænderne pressbes bagud. Pres samtidig brystet lidt frem, mens hagen forsigtigt trækkes tilbage.

Strækket er mest på den forreste del af skuldermuskulaturen (Anterior deltoideus), men giver samtidig et stræk i den tohovede armbøjer (Biceps brachii), samt i brystmusklen (Pectoralis major)

### Skuldersving (dynamiske)

Stå med let spredte ben, den ene arme strakt ud til siden, den anden hånd på modsatte brystmuskel. Før nu den strakte arm bagud indtil den naturligt ikke kan komme længere tilbage, hvorefter den føres fremad. 

### Udstræk af arme (dynamiske) - Triceps

Stå med ret ryg og den ene arm over hovedet, overarmen lige op og med et knæk på 90º i albuen, sådan at underarmen bøjer ind over eller lige bagved hovedet. Den anden arm tager fat omkring armen, hvor et lille træk mod siden foretages. Herefter føres armen tilbage.  Strækket arbejder mest med den trehovede armstrækker (Triceps brachii), Teres Major og den brede rygmuskel (Latissimus Dorsi).

### Udstræk af øvre ryg (statiske) - Trapezius

Stå med ret ryg, den ene arm bagud, mens den anden arm tager fat om håndledet. Derefter trækkes der langsomt diagonalt modsat af skulderen.Strækket arbejder mest med kappemusklen (Trapezius), nakkemuskulaturen (blandt andet Levator Scapulae), og det midterste og bagerste af skuldermuskulaturen (Lateral og posterior deltoideus). Vil du have et større stræk omkring nakken og trapezius, kan du med fordel læne hovedet til den modsatte side af den skulder, du foretager strækket på. 

### Udstræk af bryst (statiske) - Pectoralis major

Stå med strakt arm og tag fat i en lodret kant eller flade med din hånd. Roter nu brystkassen væk fra kanten. Strækket arbejder mest med brystmusklen (Pectoralis major). Vær opmærksom på at området af Pectoralis major der strækkes, er afhængigt af hvor højt eller lavt du placerer din hånd. Det kan derfor være en fordel at lave et stræk med hånden højt, et i mellemniveau og et lavt, for at give et stræk over hele brystmuskulaturen. 

### Udstræk af ryg (statiske) - Latissimus dorsi

Tag fat med den ene arm på en fast stang/kant eller lignende, den anden arm skal presse mod samme stang, dog længere oppe. Overkroppen skal være foroverbøjet, og roteret opad. Strækket arbejder mest med den brede rygmuskel (Latissimus dorsi).

### Udstræk af baller

Sid med strakt ryg. Det ene ben skal være strakt ud foran kroppen. Det andet ben skal være bøjet indover det andet. Med den modsatte arm tager du fat omkring knæet på det bøjede ben, og trækker det langsomt ind mod kroppen. Strækket arbejder mest i ballemuskulaturen (Gluteus maximus og medius).

### Udstræk af baller

Lig på ryggen. Det ene ben skal være bøjet op foran maven. Lige over knæet på det bøjede ben, skal anklen fra det andet ben hvile. Hænderne føres over, så de har fat under knæet på det bøjede ben. Nu presses det bøjede ben langsomt op mod brystet. Strækket arbejder mest i ballemuskulaturen (Gluteus maximus og medius).








# Fem udstrækningsøvelser til at blive mere smidig

Det er ikke kompliceret at blive mere smidig. I dette indlæg får du en introduktion til, hvordan du kan forbedre din smidighed, og så får du tilmed fem gode øvelser, du kan begynde at bruge allerede i dag.

Hvis du gerne vil være smidig, så skal du lave udstrækningsøvelser og smidighedsøvelser. Du kan få rigtig meget ud af udstrækningsøvelser også selvom, du er voksen og opfatter dig selv som "stiv som et bræt".

***

Der florerer desværre mange myter omkring udstrækning. Både i forhold til, hvordan man strækker ud, men også hvad det kan/ikke kan bidrage med til din egen træning.
Vi bliver ikke født usmidige, men den måde vores hverdag er indrettet på, kan have negative konsekvenser for kroppens naturlige bevægelighed.

I mit virke som personlig træner oplever jeg ofte, at de fleste anser udstrækning for ekstremt langsommelig process, som er “for sent” at forbedre som voksen. Ligeledes anses udstrækning ofte i styrketræningsmiljøet for at være spild af tid.

I næste afsnit vil jeg kort opridse nogle af de mest væsentlige gevinster ved at træne sin smidighed, som alle uanset alder kan få gavn af.




## Udstrækningsøvelser for hele kroppen

De øvelser jeg viser dig nu er super gode øvelser, der rammer kroppens led, som hovedsageligt er dem der trænes, når vi laver styrketræning eller konditionstræning.
Som nævnt ovenfor så start ud med at lave de øvelser, du vælger 3-5 gange af 30-60 sekunder.

Øvelserne kan alle laves med minimalt udstyr og er derfor ideele, hvis du ikke har det rette træningsudstyr ved hånden.

Der vil være nogen øvelser, hvor udstyr er nødvendigt, men det behøver ikke nødvendigvis være eksempelvis en vægtskive blot det er noget, som vejer nok til at du får en effekt i strækket.

### Udstrækningsøvelser for ankler
Manglende ankelmobilitet til styrketræning er meget almindeligt, som kan ordnes på relativ enkel vis. Har du manglende mobilitet vil du være hæmmet i alle øvelser, som involverer en squat bevægelse. Hvorfor?

Fordi manglende dorsal fleksion vil reducere knævandring i dit squat. Det vil kort sagt betyde følgende: røven stikker bagud og overkroppen falder frem.

God ankelmobilitet er essentielt ved alle squat relaterede bevægelser!
Du kan med fordel udføre nedenstående øvelse som en del af din træning af squat. Den vil gøre bevægelsen meget nemmere, og du kan opretholde en god position som følge af forbedret mobilitet.

### Udstrækningsøvelser for ben

Har du svært ved at nå ned og røre dine tæer? Du er ikke alene. En stram bagkæde er noget, som de fleste kan nikke genkendende til. Jeg har set mange, som kan dødløfte omkring 200kg, men ikke røre deres egne tæer. Det er ret trist, men det kan der heldigvis gøres noget ved!
Nedenstående øvelse er meget simpel og kræver blot, at du har en vægt liggende. Det kan være en håndvægt, vægtstang, kettlebell eller noget helt fjerde.
Herfra bøjer du dig forover med et anterior tilt i bækkenet. Vægten vil hjælpe dig til at komme ud i yderstilling.

### Udstrækningsøvelser for hoften
Nedenstående øvelse for hoftemobilitet er super simpel og en rigtig god måde at varme op til eksempelvis et træningspas for benene. Positioner dig selv i en split squat position.
Herfra tilter du ud på ydersiden af foden, mens du lader din kropsvægt presse ydersiden af knæet ned mod jorden. Pres efterfølgende knæet tilbage til udgangsposition ved at bruge hoften.
Et fint sted at starte er 2-3 sæt af 10 gentagelser på hvert ben. Denne øvelse er et eksempel på dynamisk mobilitet, som ville passe fint ind i opvarmning.

### Udstrækningsøvelser for ryggen

Denne øvelse er super god til at mobilisere in ryg i særligt den øvre (torakale) del. Det er et område af rygsøjlen, som mange har svært ved at strække ud.

Øvelser såsom overhead press, overhead squat mm. er øvelser, som kræver, at man har en smidig ryg, der er i stand til at ekstendere. Generelt set kræver næsten alle styrketræningsøvelser som foregår over hovedet god rygmobilitet i den torakale del af rygsøjlen.

Udfør nedenstående øvelse 3-5 gange af 30-60 sekunder enten som del af opvarmning eller cool down.

### Udstrækningsøvelser for skuldre

De fleste der styrketræner har oplevet, hvor meget det kan hæmme en, hvis brystmuskulaturen er stram.

Det kan give udslag i form af besvær med bevægelser over hovedet eller bagved kroppen (ekstension). Denne øvelse retter sig målrettet mod at strække den store og lille brystmuskel ud (pectoralis major og minor).

Da dette er en statisk øvelse, kan du med fordel indsætte den efter et styrketræningspas eller på en dag, hvor du har fokus på restitution.
Udfør øvelse 3-5 gange af 30-60 sekunder.


***



# Smidighed med statisk udstrækning

Mange oplever at deres smidighed (eller nærmere manglen på denne) er en udfordring i træningen. Måske er du blevet stiv af styrketræningen eller måske var du det allerede, da du startede. Mest sandsynligt har du blot ikke haft fokus på det.

Dynamisk udstrækning og mobilitet bliver der snakket meget om og det er også rigtig effektivt. Men faktisk kan du sætte farten for fremgang i smidighed op ved at tilføje statisk udstrækning når det passer i din dagligdag.

I denne video får du 6 statiske udstræk, som kommer både gennem under- og overkrop. Hvert stræk holdes i 20-40 sekunder, gerne mere end ét sæt. Der kan selvfølgelig altid tilføjes flere øvelser og især helst målrettet dine individuelle problemstillinger.


## 6 strækøvelser

Prayer med strakte arme: Det første stræk er for den brede rygmuskel, latissimus dorsi. Du tager fat i en ribbe eller andet, som ikke rykker sig, foran dig i brysthøjde. Så læner du dig forover med overkroppen og lader hoften gå bagud, mens du lægger kropsvægten i fra forskellige vinkler, så du får strakt musklen der hvor du er stivest. Arbejd dig gradvist længere ned og bagud.

Bryst wiper: Den anden øvelse for overkroppen strækker brystet, rotationen i skulderen og afhængigt af hvor du er stiv, vil du også opleve et stræk i siden og hoften. Du starter med at ligge på ryggen på gulvet, folde hænderne bag hovedet, strækker benene og tager dem lige op og peger dem til samme side mod hhv. kl. 3 til højre og kl. 9 til venstre. Hvis du har en makker, kan han holde dine albuer nede og trykke dig let på benene. Ellers kan du bruge en vægtskive til at holde dine albuer nede. Denne øvelse kan du se og læse mere om i (videoen som hjælper dig med skulder, albue og håndled)[/videoer/squat-skulder-haandled-albuer] i forhold til squat.

Pigeon: Den tredje strækøvelser og første til underkroppen er til ballen og hedder pigeon (dvs. duen, men på dansk til tider svanen). Start på alle fire på gulvet, hvorefter du tager det forreste ben frem, så det ligger ret i forhold til kroppen. Du skal forsøge at lave en 90 graders vinkel i det bøjede ben og det bagefter ligger blot lige bagud. Til at starte med holder du overkroppen oprejst, men med tiden må du gerne forsøge at læne dig fremad med ret ryg.

Frøen: Den fjerde øvelse hedder Frøen og strækker indadførerne og hoftebøjerne. Sid på alle fire på gulvet og spred så knæene længst muligt fra hinanden, have underbenene lige ned fra knæene og indersiden af foden i gulvet. Herfra bevæger du hoften bagud indtil du får et godt stræk. Hold ryggen ret. Efterhånden som du får mere bevægelse i hoften, kan du bevæge knæene endnu bredere ud og hoften længere bagud.

Couch stretch: Den femte strækøvelse er dedikeret hoftebøjerne. Du sætter den bagerste fod op på en bænk og stiller dig ellers som i bulgarske split-squats. Herfra skyder du dig frem med ret ryg og oprejst overkrop. Du kan variere sværhedsgraden ved at tage hænderne over hovedet eller rotere overkroppen over mod det bøjede ben. For at øge sværhedsgraden yderligere kan du lave den op ad en væg. Sæt det ene knæ indtil væggen (med en måtte under knæet ved behov) og læg foden og skinnebenet opad væggen. Placer så det andet ben foran dig med 90 grader i knæet.

Straight leg raise baglårsstræk: Den sjette strækøvelser er for baglåret. Du ligger på ryggen og strækker det ene ben lige op i luften. Hold det helt strakt samtidig med at du trækker det mod dig. Hvis du har en makker, kan personen placere dit ben ved bryst/skulder på sig selv og læne sig frem, så strækket kan reguleres med kropsvægt. Hvis du er alene, kan du lave strækket med en elastik eller et håndklæde rundt om foden.





***


<details markdown="1" class="references">
  <summary><h2 id="references">Referencer</h2></summary>

- Shrier, I. (2004). Does Stretching Improve Performance?. Clinical Journal of Sport Medicine, 14(5), pp.267-273.
- Yuktasir, B. and Kaya, F. (2009). Investigation into the long-term effects of static and PNF stretching exercises on range of motion and jump performance. Journal of Bodywork and Movement Therapies, 13(1), pp.11-21.
- Kallerud, H. and Gleeson, N. (2013). Effects of Stretching on Performances Involving Stretch-Shortening Cycles. Sports Medicine, 43(8), pp.733-750.
- Knudson, Duane V., Peter Magnusson, og Malachy McHugh. 2000. “Current Issues In Flexibility Fitness”. President’s Council on Physcial Fitness and Sports. Research Digest 3 (10). <http://www.presidentschallenge.org/misc/news_research/research_digests/59131a.pdf>.
- Shrier, I., og K. Gossal. 2000. “Myths and Truths of Stretching: Individualized Recommendations for Healthy Muscles”. The Physician and Sportsmedicine 28 (8): 57–63. <https://doi.org/10.3810/psm.2000.08.1159>.
- Magnusson, Peter S. (1998): A Biomechanical Evaluation of Human Skeletal Muscle During Stretch, Lægeforeningens Forlag, København
- Aagaard, Per (2003): "Nyeste viden om nervesystemets tilpasninger til tung styrketræning på motion-online.dk
- Kokkonen, Joke, Arnold G. Nelson, Carol Eldredge, og Jason B. Winchester. 2007. “Chronic Static Stretching Improves Exercise Performance”. Medicine and Science in Sports and Exercise 39 (10): 1825–31. <https://doi.org/10.1249/mss.0b013e3181238a2b>.
- Herbert, Rob D, og Michael Gabriel. 2002. “Effects of stretching before and after exercising on muscle soreness and risk of injury: systematic review”. BMJ: British Medical Journal 325 (7362): 468. <https://www.ncbi.nlm.nih.gov/pmc/articles/PMC119442/>.
</details>