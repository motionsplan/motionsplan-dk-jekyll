---
title: "Discgolf: 5 øvelser til skadesforebyggelse med elastik"
excerpt: "Program med øvelser til forebyggelse af skulderskader i Discgolf med elastik."
permalink: /program/discgolf-skade-prehab/
redirect_from:
  - /node/652/pdf-compact
language: da
categories:
  - Styrketræning
  - Discgolf
tags:
  - discgolf
  - skadesforebyggelse
exercises:
  - "Varm the"
  - "Pull aparts"
  - "Paloff Press"
  - "Skulder, external rotation from pullback"
  - "Skulder, external rotation from front"
  - "Skulder, internal rotation from pullback"
  - "Skulder, internal rotation"
last_modified_at: 2022-07-29T13:43:26Z
---

Discgolf er en sjov, rekreativ sport, der kan nydes af folk i alle aldre. Det er dog sjovere at spille, hvis man kan undgå skader. Her er nogle tips til, hvordan du kan forebygge skader, mens du spiller discgolf.

Discgolf er en populær sport, men faktisk er forekomsten af skader i discgolf ifølge [Anhyzer](https://www.anhyzer.dk/undersoegelse-skader-i-disc-golf-2021/) faktisk lidt højere en mange andre idrætsgrene.

Derfor er det en rigtig god ide at gøre sig umage for at forsøge at forebygge de typiske skader, som kan følge med sporten.

## Hvad er discgolf?

Discgolf er en frisbeesport, hvor spillerne kaster en disc mod en kurv, og målet med spillet er at gennemføre hvert hul på færrest mulige kast med discen.

Sporten blev opfundet i begyndelsen af 1970'erne og er siden blevet mere og mere populær i hele verden. Discgolf kan spilles som fritids- eller konkurrencespil og er en fantastisk måde at dyrke motion på, mens man nyder naturen.

Læs: [Guide til discgolf](/discgolf/)

## Hvilke skader er der i discgolf?

Der er lavet flere videnskabelige studier, der kigger på forekomsten af skader i discgolf. Vi har lavet en [videnskablig søgning](/videnskabelig-sogning/), og vi har fundet følgende studier, som der udgivet i videnskabelige magasiner.

[Nelson et al (2015)](https://pubmed.ncbi.nlm.nih.gov/26665099/) fik 883 svar på deres spørgeskema til amerikanske discgolfspillere. De fandt flest skader i **albuen** og **skulderen**. De spillere der primært brugte forhåndskastet (12,7%) havde størst sandsynlighed for at få en albueskade.

[Rahbek og Nielsen (2016)](https://pubmed.ncbi.nlm.nih.gov/26900508/) analyserede 105 respondenter på deres spørgeskema om skadeshistorik fra danske discgolf-spillere. De hyppigste skader rapporteret i undersøgelsen var også skulderskader og albueskade

Men studierne viser også, at rygskader og knæskader er hyppige blandt discgolfspillere (se Nelson et al 2015; Rahbek og Nielsen 2016).

Derfor kan det være en god ide at lave forebyggende træningsøvelser særligt i forhold til skulderskader og albueskader i discgolf.

[Anhyzer](https://www.anhyzer.dk/undersoegelse-skader-i-disc-golf-2021/) har lavet en undersøgelse af skader i discgolf i 2021. Undersøgelsen er ikke videnskabeligt valideret, men indeholder svar fra 152 danske discgolf spillere.

I denne grafik fra undersøgelsen kan du se, hvordan skaderne fordeler sig.

{% include figure image_path="https://www.anhyzer.dk/wp-content/uploads/2022/06/Figur-1-Fordeling-af-skadestyper-foraarsaget-af-disc-golf-i-2021.png" caption="Fordeling af skader blandt 152 danske discgolfspillere. Kilde: [Anhyzer](https://www.anhyzer.dk/undersoegelse-skader-i-disc-golf-2021/)." %}

Her bliver det særligt tydeligt, at **akutte forstrækninger** og **overbelastning** er de væsentligste årsager til skader i discgolf.

I denne grafik er fordelingen af skader meget godt illustreret.

{% include figure image_path="https://www.anhyzer.dk/wp-content/uploads/2022/06/Figur-2-Disc-golf-skader-i-2021-fordelt-paa-kropsdele..png" caption="Fordeling af skader i Discgolf fordelt på kropsdele. Kilde: [Anhyzer](https://www.anhyzer.dk/undersoegelse-skader-i-disc-golf-2021/)." %}

## Hvorfor opstår skader i discgolf?

Discgolf kræver, at du kaster med høj kraft, når du skal drive. Det betyder, at du du laver en relativt kraftig bevægelse.

Det er formentlig særligt denne bevægelse kan både være med til at skabe de **akutte forstrækninger**, men også over tid skabe **overbelastning** af vævet.

Langt de fleste skader opstår, hvis man ikke bygger træningen stille og roligt. Jeg synes selv, at det er sjovt at spille discgolf. Jeg går ofte ud og spiller 9-18 huller nogle af [Danmarks mange discgolfbaner](/discgolf-baner/), som efterhånden er over det hele.

Det er en god ide at tænke over, hvor mange gange du kaster, og med hvilken kraft du kaster i de forskellige kast. Hvis du første gang i sæsonen skal ud på banen, så kan det være en fordel fx kun at gå 9 huller og langsomt bygge op til flere og flere kast.

## Hvordan forebygger man skader i discgolf?

Der er flere ting, du kan gøre for at forebygge skader, mens du spiller discgolf:

- Lav en god opvarmning, før du spiller. Dette skal både øge temperaturen i dine muskler, men også aktivere dit nervesystem, så det er klar til den kommende opgave. Her er en god guide til, hvordan du kan lave en god opvarmning til discgolf:
- Sørg for at lave øvelser, der stabiliserer dine skuldre og albuer.
- Kast med en god teknik. Vi har skrevet en guide til, [hvordan du kaster i discgolf](/discgolf-teknik/).

## Øvelser til at forebygge skader

Derfor har vi lavet nogle træningsøvelser, som kan være med til at forebygge skulderskader og albueskader i discgolf.

Hvis du gerne vil spille discgolf uden skader lige når du har lyst, så er det altså en god ide at du holder dig skadesfri. **De vigtigste ting for at holde dig skadesfri** er følgende:

- **Du varmer ordentligt op!** Det kan ikke siges ofte nok. Hvis du vil nyde sporten mest muligt, så er der ingen vej uden om at **varme grundigt op**. Det er ikke sikkert, at skaden kommer i dag, men den kommer på et tidspunkt, hvis du skipper opvarmningen hver gang.
- Du **kaster med fornuftig teknik**. Det kan betale sig at træne sin teknik, så den bliver så hensigtsmæssig som muligt. 
- Du **laver øvelser til at stabilisere dine bevægelser**. Ofte kan det betale sig at lave øvelser, som er med til at styrke og stabilisere dine bevægelser.
- Du **vænner dig stille og roligt til at kaste mere og med mere** og mere kraft. Du skal lave en progressiv opbygning af din træningsvolumen og kastevolumen.

## Øvelser til skadesforebyggelse i discgolf

I de følgende videoer får du masser af inspiration til, hvad du kan lave for at forebygge skader i discgolf.

{% include video provider="youtube" id="dLNdU3RRgCg" %}

{% include video provider="youtube" id="fOKdV4i8FLk" %}

{% include video provider="youtube" id="BEiZnF9vO3Y" %}

{% include video provider="youtube" id="2FvX3ZXu5hw" %}

{% include video provider="youtube" id="z3PGELcFhMM" %}

{% include video provider="youtube" id="L22eQN3C3Ng" %}

{% include video provider="youtube" id="jjyp3VeC_Ws" %}

{% include video provider="youtube" id="MCF7ohdBg4k" %}

{% include video provider="youtube" id="eXgjzY_5MOM" %}

{% comment %}

[https://bestdiscgolfers.com/common-disc-golf-injuries-prevention-remedies/](https://bestdiscgolfers.com/common-disc-golf-injuries-prevention-remedies/)

[https://www.stlouispt.com/blog/Disc-Golf-Injuries-1](https://www.stlouispt.com/blog/Disc-Golf-Injuries-1)
[https://www.stlouispt.com/blog/Disc-Golf-Injuries-2](https://www.stlouispt.com/blog/Disc-Golf-Injuries-2)
{% endcomment %}
