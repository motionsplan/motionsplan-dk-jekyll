---
title: &title "Begynderguide til løbedynamik og løbemålinger"
permalink: /loebedynamik-loebemaalinger/
language: da
header:
  teaser: https://images.unsplash.com/photo-1534368959876-26bf04f2c947?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Løb
tags:
  - løbedynamik
last_modified_at: 2022-01-27T22:21:26Z
feature_row:
  - image_path: https://imgcdn.saxo.com/_9781782551096/0x500
    url: https://www.saxo.com/dk/the-secret-of-running_ron-van-megen-hans-van-dijk_paperback_9781782551096
    title: The Secret of Running
    excerpt: Maximum Performance Gains Through Effective Power Metering and Training Analysis
    btn_label: Læs mere
    btn_class: btn--success
    rel: sponsored nofollow nooopener
---

Hvis du har et pulsur eller en _foot pod_ til løb, så er du sikkert blevet overvældet over en masse løbemålinger af din løbedynamik. Tjek denne gode begynderguide.

Jeg har selv et Garmin Fenix ur, et pulsbælte og en Stryd wattmåler. Det betyder, at jeg efter hver løbetur har en masse forskellige tal og målinger fra løbeturen. Men hvad betyder de egentlig alle tallene - og hvad kan jeg bruge dem til?

Det kigger vi på her. Du kan altid komme tilbage til denne side for at blive mindet om, hvad tallene betyder igen.

Lad os dykke ned i de forskellige målinger af løbedynamik, som det giver mening at bruge i den daglige træning, og som du kan aflæse på dit ur.

[Garmin](https://discover.garmin.com/da-DK/performance-data/running/) har lavet en fin oversigt over, hvilke forskellige løbemålinger de tilbyder.

## Hvilke løbemålinger er vigtige for løbedynamik?

*[GCT]: Ground Contact Time
*[VO]: Vertical Occillation
*[LSS]: Leg Spring Stiffness
*[RE]: Running Economy
*[ECOR]: Economy Cost Of Running

[Hans van Dijk & Ron van Megen](https://blog.stryd.com/2019/12/05/the-secret-of-running-run-smart-to-run-faster/) har samlet en del af de forskellige løbemålinger til et skema, som kan fungere som et udgangspunkt får mål i forhold til den enkeltes løbestil.

| Måling | Enhed | Eksempel | Mål |
|-|-|-|-|
| Kadence | spm | 180 | > |
| GCT | msec | 200 | < |
| VO | cm | 7 | < |
| LSS | kN/kg/m | 0.2 | > |
| ECOR | kJ/kg/km | 0.99 | < |
| RE | ml O<sub>2</sub>/kg/km | 200 | < |

## Energy Cost of Running (ECOR)

Jeg synes måling af Energy Cost of Running (ECOR) er en af de spændende målinger, som du får mulighed for at lave, hvis du bruger en wattmåler på dine løbeture.

ECOR siger nemlig noget om din [løbeøkonomi](/lobeokonomi/), men det er en mere praktisk måde at måle det på.

ECOR er forholdet mellem din power i watt per kg og din hastighed målt i m/s. Hvis du kan bruge færre watt/kg for at flytte dig med samme hastighed, så er dit løb altså blevet mere effektivt.

Det er klart at ECOR er afhængig af omgivelserne, vinden og bakkerne på ruten. Derfor er det bedst, hvis du kan finde en standardbane, når du skal tjekke om din ECOR er blevet bedre med tiden. Du må selv regne lidt for at få bestemt ECOR.

Du beregner ECOR på følgende måde:

***

ECOR (i kJ/kg/km) = Power (i Watt/kg) delt med hastigheden (i m/s)

***

Det er klart, at det kræver nogle gode betingelser, når hastigheden bliver et parameter i løbedynamikken. Derfor kræver **sammenligning af ECOR**, at du bruger en standardbane, hvis du gerne vil finde ud af, om der er forskel på din løbestil, eller om din ECOR er blevet bedre over tid.

Jeg har flere gange selv på løbebane eksperimenteret med lidt forskellige måder at løbe på. Fx har jeg for hver kilometer skiftet kadence, men forsøgt at opretholde nogenlunde samme hastighed. Du kan også prøve at løbe med de samme watt, men med forskellig kadence.

Du kan selv lade dig inspirere til eksperimenter med fx at ændre kadencen i denne [artikel](https://blog.stryd.com/2019/12/17/run-efficiently-to-lower-the-energy-cost-of-running/).

På en jævn hård bane, hvor man måler watt og hastighed med Stryd, så er ECOR typisk 0,98 kJ/kg/km for trænede løber. ECOR vil naturligvis ikke være den samme for alle. Det afhænger af løbestilen. Hos meget effektive eliteløere kan ECOR være så lav som 0,90 kJ/kg/km, mens den ved ineffektive joggere kan være så høj som 1,10 kJ/kg/km.

Formålet for alle løbere skal således være at sænke deres ECOR. Så vil de nemlig være mere effektive.

## Løbekadence

Løbekadence er det antal skridt en løber tager på et minut. De fleste eliteløbere ligger omkring 180 skridt pr. minut, men det  afhænger naturligvis af din løbestil og løbeteknik. Løbekadencen kan være et parameter i din løbeøkonomi, og derfor også interessant at forsøge at måle i forhold til fx ECOR.

Løbekadencen er et rigtig godt parameter at træne, hvis du gerne vil være en bedre løber. Vi går meget mere i dybden med dette i indlægget om [løbekadence og skridtlængde](/gennemsnitlige-skridtlaengde-kadence-loeb/).

Jeg har selv slået kadence til, så jeg kan se det på mit ur. Jeg har lagt mærke til, at min løbekadence har en tendens til at falde, når jeg bliver træt, så det det er et godt parameter at have tilgængeligt på uret.
