---
title: &title "Hvad er min hastighed i km/t, m/s eller min/km? (Beregner)"
description: "Beregn hastighed, pace og løbehastighed i vores beregner ✔ Hvordan udregner man km/t, m/s og min/km ✔ Omregning fra km/t til min/km ✔ Tabel"
permalink: /hastighed/
excerpt: "Beregn din hastighed i km/t, m/s eller min/km, så du ved hvor hurtigt du løber eller cykler. Du kan også se en tabel, så du ikke behøver at regne."
language: da
header:
  overlay_image: https://images.unsplash.com/photo-1585218059208-5cfd7659560b?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1200&q=5
  teaser: https://images.unsplash.com/photo-1585218059208-5cfd7659560b?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
category:
  - Beregnere
tags:
  - løb
  - cykling
  - beregner
last_modified_at: 2021-05-30T12:14:14Z
toc: true
feature_row:
  - image_path: /assets/images/freebies/hastighed-og-pace.png
    title: "Skema med hastighed og pace"
    excerpt: "Tabel med hastighed og pace lige til at skrive ud. Her kan du hurtigt se, hvad en hastighed i km/t eller m/s svarer til i dit pace i min/km."
    url: https://docs.google.com/document/d/1Q-fvW4lL2wygQB4UyNnxrkq4sknXczDUSF7tw8hV-do/copy?usp=sharing
    btn_label: "<i class='fas fa-file-alt'></i> Udskriv hastighedstabel"
    btn_class: "btn--success"
    rel: nofollow noopener
faq:
  - question: "Hvad bruger løbere og cyklister mest - min/km eller km/t?"
    answer: "Det er meget forskelligt, hvad løbere og cyklister foretrækker at bruge. Når jeg bruger mit GPS-ur, så står der som standard under løbeprofilerne et tempo og en løbehastighed, der er angivet i min/km. Hvis jeg skifter til cykling, så er tempoet og cykelhastigheden angivet i km/t. Det lader altså til, at de fleste løbere bruger min/km, men cyklister mest bruger km/t."
  - question: "Hvordan beregner man km/t?"
    answer: "Når du kender den tilbagelagte distance og tiden det tog, så kan du regne km/t. Du kan se formlen her, og vi har også lavet en udregner til det."
  - question: "Hvordan finder man gennemsnitsfarten?"
    answer: "Hvis du gerne vil finde gennemsnitsfarten, så skal du bruge en formel for gennemsnitshastighed. Du skal kende distancen og tiden. Du kan bruge vores formel og beregner for gennemsnitshastighed."
---

Når jeg laver træningsprogrammer til løb eller cykling, vil jeg typisk gerne kende den hastighed og tempo, jeg skal træne med. Jeg har lavet en beregner og en tabel, som kan hjælpe med at beregne km/t, m/s og min/km og derved finde din løbehastighed og cykelhastighed.

Du kan bruge tabellen nedenunder og vores hastighedsberegner til at få svar på spørgsmålet: "Hvad er min hastighed?". Du kan i beregneren udregne din løbehastighed eller omregne fra km/t til min/km eller tilbage igen.

Når du har læst hele dette indlæg, så kan du selv besvare følgende spørgsmål:

- Hvordan udregner jeg min løbehastighed i km i timen?
- Hvor regner man pace ud i min per kilometer?
- Hvordan omregner jeg fra km til min/km?
- Hvad er min gennemsnitsfart, og hvor hurtigt løber jeg i gennemsnit på en given distance?
- Hvor lang tid tager det at løbe en bestemt distance?

Hvis du leder efter en [løbsberegner til at udregne løbehastigheder for træningstider og konkurrencetider, så tjek Jack Daniels Running Formula]({% link _posts/2020-08-01-jack-daniels-loebeberegner.md %}).

{% include lead-magnet-button.html %}

## Hvordan angiver man løbehastighed?

Typisk kan man i angive hastigheden på to forskellige måder:

- **hastighed i km/t**. Den hastighed kender du fra sit spedometer i bilen, så den er let at forholde sig til. Typisk er det også den hastighed, man kan indstille på et løbebånd. Jeg synes, at den er lidt vanskeligere at bruge, når man er ude på en løbetur. Du kan også udregne hastighed i m/s.
- **pace i min/km**. På løbeture foretrækker jeg at forholde mig til, hvor mange minutter jeg bruger for at løbe en kilometer. Det er let at forholde sig til - særligt hvis man kender den distance, man løber.

## Beregn hastighed (km/t og m/s) fra distance og tid i vores beregner

I denne beregner kan du beregne din hastighed og gennemsnitshastighed ud fra den tilbagelagte distance og din tid på distancen. I beregneren kan du også se dit pace.

{% include calculate-hastighed.html %}

## Udregn distance fra hastighed (km/t) og tid i vores beregner

{% include calculate-hastighed-distance.html %}

## Beregn tid fra hastighed (km/t) og distance i vores beregner

{% include calculate-hastighed-time.html %}

## Omregn fra km/t til min/km (pace)

Som løber bruger man ofte løbepace som udgangspunkt for, hvor hurtigt du skal løbe.

Hvad er pace? **Pace er hvor hurtigt du er om at løbe en kilometer. Hvis du fx løber 3 km på 18 minutter, så er dit pace 6 min/km, da du er 6 minutter om at løbe 1 km.**

{% include convert-hastighed-kmt-minkm.html %}

## Konverter fra min/km til km/t

Hvis du kender dit pace, så er det også interessant at udregne, hvilken gennemsnitshastighed du løber med. Det kan du udregne i denne beregner for gennemsnitshastighed.

{% include convert-hastighed-minkm-kmt.html %}

## Hvorfor skal jeg kende min hastighed?

Det gør virkelig en forskel i din træning, om du rammer den rigtige intensitet. Hastigheden kan være en god måde at måle intensiteten på, hvis du løber på en nogenlunde fladt underlag eller på en løbebane.

Når du løber de planlagte langsommere ture med lav intensitet, så giver det god mening at kende dit tempo, så din løbehastighed ikke bliver for høj.

Det giver også god mening at vide, hvilken hastighed du skal løbe under dine [intervaller og intervalløb]({% link _posts/2020-06-15-intervallob.md %}). Jeg har lavet en beregner, der kan hjælpe dig med at udregne [hvor langt du skal løbe på et interval]({% link _posts/2021-03-28-hvor-langt-pr-interval.md %}).

## Tabel med km/t, m/s og min/km

I denne tabel kan du, hvad en hastighed betyder i forhold de tider, du kan løbe på 5 km, 10 km, halvmaraton og maraton. Hvis du vil have dine realistiske tider for de distancer baseret på, hvad du kan løbe på andre distancer, så tjek vores [løbsberegner]({% link _posts/2020-08-01-jack-daniels-loebeberegner.md %}).

{% include table-kmt-minkm.html %}

{% include feature_row type="left" %}

## Formel: Beregning af hastighed i km/t fra distance og tid

Hvis du gerne selv vil beregne hastigheden ud fra distance og tid uden at skulle bruge en beregner, så kan du benytte følgende formel for hastighed.

{% include math formula="Hastighed (km/t) = \frac{distance (km) * 60 (min/t)}{tid (min)}" %}

Hvordan regner man km/t, hvis du fx løber 10 km på 50 minutter. Din hastighedsberegning bliver altså følgende:

{% include math formula="Hastighed (km/t) = \frac{10 km * 60 (min/t)}{50 min} = 12 km/t" %}

Du vil altså hvis du løber 10 kilometer på 50 minutter have en løbehastighed på 12 km/t.

## Beregn distancen ud fra hastighed og tid

Når du gerne vil beregne distancen ud fra en hastighed og tid, så skal du bruge samme formel, hvor du bytter lidt rundt på variablerne.

{% include math formula="Distance (km) = \frac{hastighed (km/t) * tid (min)}{60 min/t}" %}

Lad os tage et eksempel, hvor du løber 15 minutter med en hastighed på 15 km/t, så vil distancen kunne beregnes sådan her:

{% include math formula="Distance (km) = \frac{15 km/t * 15 min}{60 min/t} = 3,75 km" %}

Du vil altså med en løbehastighed på 15 km/t på 15 minutter løbe 3,75 km.

## Beregn tid ud fra hastighed og distance

Hvis du kender hastigheden og distancen, men ikke kender den samlede tid det tog dig at løbe eller cykle distancen, så kan du stadig finde ud af, hvor lang tid det tog.

Hvis du har hastigheden i min/km, som man fx ofte får på et GPS-ur, så skal du først lige konvertere tempoet til km/t.

{% include math formula="Tid (min) = \frac{Distance (km) * 60 min/t}{hastighed (km/t)}" %}

Hvis du fx har løbet 12 km/t på 10 km, så bliver tiden således:

{% include math formula="Tid (min) = \frac{10 km * 60 min/t}{12 km/t} = 50 minutter" %}

Det vil altså tage 50 minutter at løbe eller cykle en distance på 10 km, hvis du løber 12 km/t.

## Omregn km/t til pace (min/km)

Når du ved, hvor hurtigt du har løbet i km/t (din gennemsnitshastighed), men gerne vil omregne til dit tempo og løbehastighed i min/km, så gør du det på følgende måde:

Hvis du vil omregne fra dit pace i min/km til din hastighed i km/t, kan du bruge følgende formel:

{% include math formula="Hastighed (km/t) = \frac{60 min/t}{min + \frac{sek}{60}}" %}

Hvis du vil omregne fra km/t til min/km kan du bruge følgende formel:

{% include math formula="Pace (min/km) = \frac{60}{Hastighed (km/t)}" %}

## Ofte stillede spørgsmål

{% include faq.html %}

## Konklusion

Her kunne du altså finde flere måde at udregne din fart og hastighed på.

Jeg har ofte brug for at kunne udregne min løbehastighed og omregne mellem min/km og km/t, fx når jeg skal sætte [løbebåndet]({% link _posts/2020-08-14-loebebaand.md %}) til at have den rigtige hastighed.

Mange er også interesserede i at få svar på spørgsmålet: "Hvor hurtigt går man i km/t?" og finde deres [gangtempo](/tid-at-gaa/).

{% include lead-magnet.html %}
