---
title: &title "Pulsure - begynderguide til løbeure"
permalink: /pulsure/
language: da
header:
  teaser: https://images.unsplash.com/photo-1523394643039-a2770cf4a2a0?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Kondition
  - Løb
tags:
  - pulstræning
  - pulsur
  - løbeur
last_modified_at: 2022-01-27T22:21:26Z
feature_row_h10:
  - image_path: https://www.proshop.dk/Images/600x800/2622183_0da2d33f3164.jpg
    url: https://www.partner-ads.com/dk/klikbanner.php?partnerid=28187&bannerid=67757&htmlurl=https://www.proshop.dk/Smartwatch-Tilbehoer/Polar-H10-Heart-Rate-Sensor-M-XXL/2622183
    title: Polar H10-pulsbælte
    excerpt: Pulsbælte fra Polar, som kan kobles sammen med en gratis app, Polar Beat, på telefonen.
    btn_class: btn--info
    btn_label: Tjek prisen
    rel: sponsored nofollow noopener
feature_row_fenix:
  - image_path: https://shop61012.sfstatic.io/upload_dir/shop/produktbilleder/ure/garmin/Garmin_Fenix_7s_Sapphire_Solar_Multisports_GPS_Ur_08.jpg.png
    url: https://www.partner-ads.com/dk/klikbanner.php?partnerid=28187&bannerid=53458&htmlurl=https://www.grejfreak.dk/shop/234-outdoorure/62977-garmin-fenix-7s-sapphire-solar-multisports-gps-ur/?variantId=66000
    title: Garmin Fenix 7
    excerpt: Genialt pulsur og outdoor ur fra Garmin. Et absolut topur, som har mange alsidige anvendelsesmuligheder.
    btn_class: btn--info
    btn_label: Tjek prisen
    rel: sponsored nofollow noopener
feature_row_forerunner:
  - image_path: https://www.proshop.dk/Images/600x800/2625995_a5456a3f0850.jpg
    url: https://www.partner-ads.com/dk/klikbanner.php?partnerid=28187&bannerid=67757&htmlurl=https://www.proshop.dk/Smartwatch-Sportsur-Aktivitetstracker/Garmin-Forerunner-935-Black-Grey-Tri-Bundle/2625995
    title: Garmin Forerunner 935
    excerpt: Dette førsteklasses GPS-triatlon-/løbeur hjælper dig med at finjustere din træning og restitution, så du kan blive en bedre atlet. Uret viser omfattende data som løbedynamik, håndledsbaseret pulsmåling, træningsstatus, FTP og VO2 max.
    btn_class: btn--info
    btn_label: Tjek prisen
    rel: sponsored nofollow noopener
---

Et pulsur kaldes også tit et løbeur, men det kan sagtens bruges til andet end løb. Her finder du alt, der er værd at vide om pulsure.

Mange køber et pulsur, når de begynder at løbe. Løbeuret er ofte den dyreste del af dit løbeudstyr. Mange sætter sig imidlertid ikke grundigt ind i, hvad pulsuret kan bruges til, og om det overhovedet er nødvendigt.

Et pulsure er ikke nødvendigt for at løbe. Et pulsur kan være et rigtig godt redskab, hvis du kender de forskellige [løbemålinger og løbedynamik](/loebedynamik-loebemaalinger/) eller hvis du gerne vil træne efter [pulszoner]({% link _posts/2019-10-31-hrzones-puls.md %}). Det kan også være meget motiverende, hvis løbeuret har GPS, så du kan se, hvor langt du løber og hvilken rute du har løbet.

Men som nybegynder er det ikke nødvendigt med et løbeur. Her kan du komme rigtig langt med almindeligt ur til at holde styr på tiden og fornemmelsen. Senere i løbekarrieren kan løbeuret hjælpe med at logge data, men du kan også bruge en af de utallige [gratis løbe apps](/loebe-apps/).

Vi kigger lidt mere på pulsure og løbeure i dette indlæg.

{% comment %}

PULSURE HISTORIEN
Et pulsur bliver betegnet sådan fordi det måler din puls. For blot få år siden, var der ikke indbygget GPS i pulsure / løbeure, men det er mere reglen end undtagelsen i dag. Så dengang havde man et pulsur og nogle havde også en GPS. Men udviklingen indenfor dét, der populært kaldes "Wearable Technology" er gået så hurtigt, at du i dag næsten altid har både pulsmåler og GPS i dit løbeur.

Wearable Technology kan oversættes med noget, der ligner "teknologi, man kan tage på". Sandsynligvis har vi kun lige set toppen af isbjerget, hvad det angår. Man kan forvente sig skibriller, hvor man kan aflæse hastighed, pistekortet og sågar, hvor ens andre venner befinder sig på bjerget. På samme måde kan man forestille sig, at man får løbebriller, hvor man kan se hastighed, puls og hvor langt man har løbet m.m. I øjeblikket er det primært skridttæller, puls og GPS, der er i vores aktivitetsure/sportsure, men med tiden følger nok meget mere.

Et pulsur er et fantastisk værktøj til at optimere din træning. Det er det, fordi din puls er den bedste måde at skræddersy et træningsprogram på. Nogle kan nemt løbe en 5 km på 20 minutter, men for andre er det nærmest umuligt. Så at lægge et træningsprogram, hvor der står "løb 8 km på 35 minutter" er fint for nogle, nemt for andre og umuligt for atter andre. Derimod vil det give mening at skrive "løb 8 km med en 80% af din max-puls. For nogle er max-puls 210 for andre 190, så derfor giver den slags træningsprogram mere mening.

{% endcomment %}

## Producenter af pulsure

Hvis du er seriøs løber, så er de største mærker inden for pulsure til løbere følgende firmaer.

- Garmin
- Polar
- Suunto
- Wahoo

De laver alle nogle rigtig fine løbeure i forskellige prisklasser. Hvilket mærke skifter konstant, fordi udviklingen går så hurtigt i teknologien. Rigtig mange ender med at holde fast i det urmærke, som de er startet med at købe.

Jeg har prøvet alle mærkerne, men har i rigtig mange år faktisk ikke indstillet uret rigtigt - eller brugt alle de målinger uret lavede til noget ud over tid og distance.

De seneste år har jeg sat mig meget mere ind i mulighederne, og jeg synes det er spændende at analysere data - og der kommer flere og flere muligheder, fx også [wattmåling i løb](/loeb-watt/).

Jeg bruger selv et Garmin Fenix-ur, som jeg også bruger som hverdagsur. Det ur har jeg været rigtig glad for, men det er også temmelig dyrt. Jeg har også tidligere været ret glad for Garmins Forerunner-serie, som er noget billigere og specifikt rettet mod løbere. Jeg havde fx den allerførste model af Forerunner.

{% include feature_row id="feature_row_fenix" type="left" %}

## Pulsur til begynder

Hvis du er begynder, men gerne vil i gang med at løbe med puls, så har du flere muligheder.

Du kan **købe et pulsbælte**, som du kan **koble sammen med din smartphone**. I din smartphone findes der flere forskellige gratis apps, som kan udnytte pulsmåleren og GPS.

Fx kan Polars H10-pulsbælte gemme din puls uden at du behøver at have din smartphone med. Så kan du synkronisere pulsen bagefter med Polar Beat-appen. Hvis du vil have din rute og distance, så skal du dog have telefonen med.

{% include feature_row type="left" id="feature_row_h10" %}

Du kan også **købe et løbeur med pulsmåler**. Det er klart bedst at købe et ur, hvor du kan koble et pulsbrystbælte sammen med. Det kan du med langt de fleste pulsbælter. Pulsbælterne måler nemlig pulsen mere præcist end de optiske pulsmålere bagpå uret, som forsøger at måle pulsen på håndleddet.

Hvis du starter med bare et pulsbælte, så kan det ofte kobles sammen med det ur senere, som du vælger at købe. I mange løbeure er der indbygget GPS, som du kan synkronisere med din app bagefter. Det er sådan jeg selv opsamler data fra mine løbeture.

{% include feature_row id="feature_row_forerunner" type="left" %}

## Hvilket pulsur er bedst i test?

Du kan finde rigtig mange tests af pulsure. Testene kan være foretaget af løbere, forbrugere eller folk, der gerne vil tjene penge på affiliate-salg.

Testene bliver ofte udført meget forskelligt. Det er vigtigt, at du kigger meget grundigt på, hvordan testen er udformet, inden du beslutter dig for et pulsur.

Hvad er dine egne behov? Svarer de overens med behovene, der bliver vurderet efter i testen? Topmodellen fra Garmin har fx virkelig mange funktioner, men den har også et højt prispunkt, mens de lidt mere specialiserede løbeure fra Garmin er lidt billigere.

Skal du bruge det til pulsmåling, wattmåling, at tage tid på intervaller, at have dit træningsprogram på uret, navigere på en rute eller bare finde ud af, hvor langt og hvor hurtig, du har løbet?

Hvor længe har anmelderne testet urerne. Der findes rigtig mange eksempler på anmeldelser på Youtube, hvor de laver en 'unboxing' eller hvor de har løbet med uret en enkelt dag. Jeg leder altid selv efter anmeldelser, hvor de har brugt urerne i mindst en måneds tid som deres primære løbeur.

Hvad giver mening at teste i pulsurene:

- Pris. Har uret en god pris i forhold til funktioner og anvendelighed?
- Funktioner. Er der de nødvendige funktioner på løbeuret?
- Brugervenlighed. Hvor let er uret og de tilhørende apps at bruge?
- Hvordan er nøjagtigheden af fx GPS og pulsmålinger?
- Batterilevetid?
- Skærmens synlighed og kvalitet.

Du kan lede efter **anmeldelser der sammenligner pulsure**, hvis du gerne vil vide, hvilket ur, der klarer sig bedst.

## Hvor finder jeg det bedste pulsur?

Du kan efterhånden købe pulsure rigtig mange steder. Du kan købe dem i sportsforretninger og [online løbebutikker](/loebebutikker-online/), men der er også dedikerede forhandlere på nettet. Hvis du vil spørge andre brugere om gode råd på Facebook-grupperne.

## Konklusion

Du har ikke brug for et pulsur for at kunne løbe. Men det kan være meget motiverende, og løbeurene er rigtig praktiske i forhold til at planlægge din træning, fx hvis du skal løbe intervaller eller på distance.
