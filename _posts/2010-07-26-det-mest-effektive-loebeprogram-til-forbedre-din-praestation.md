---
title: &title "Det mest effektive løbeprogram til at forbedre din præstation"
permalink: /artikel/det-mest-effektive-loebeprogram-til-forbedre-din-praestation/
language: da
header:
  overlay_image: /assets/images/blog/det-mest-effektive-loebeprogram-til-forbedre-din-praestation.jpg
  teaser: /assets/images/blog/det-mest-effektive-loebeprogram-til-forbedre-din-praestation.jpg
  caption: &title
tags:
  - løb
  - kondition
  - løbeprogram
category:
  - Kondition
  - Løb
last_modified_at: 2021-02-13T22:06:29Z
---

Her kan du læse mere om, hvordan man kan lave et effektivt løbeprogram og strukturerer sin løbetræning for at blive en bedre løber. Hvis man gerne vil lave et effektivt løbeprogram skal man tage højde for iltoptagelsen, løbeøkonomien og udholdenheden.

For at blive en bedre løber, så skal du træne både den maksimale iltoptagelse, den anaerobe tærskel og din udholdenhed. Men dit træningsprogram skal også udfordre din [løbeøkonomi]({% link _posts/2019-12-16-running-economy.md %}) og løbeøkonomi. Derfor kan løbetræning være relativt kompleks.

***

Vi kigger på, bl.a.:

- **[Vmax-træning](/vmax/)**. En hård træningsmetode til at komme til at arbejde tæt på sin maksimale løbekapacitet og forbedre den.
- **[Jack Daniels formular til løb]({% link _posts/2020-08-01-jack-daniels-loebeberegner.md %})**. Han udregner V<sub>DOT</sub>, som ud over iltoptagelsen tager højde for ens løbeøkonomi. Den er udgangspunkt for udregningerne i vores [løbsberegner]({% link _posts/2020-08-01-jack-daniels-loebeberegner.md %}).
- **[vVO<sub>2</sub>-max]({% link _posts/2020-08-08-billat.md %})**. En ret enkel måde at finde det tempo, der ligger tæt på ens maksimale formåen.

Vi har tidligere beskæftiget os med, at intensiteten af ens træning har stor betydning for ens præstationsmæssige udbytte. Noget tyder på at:

- [4 minutters hård intervaltræning var mere effektivt end en times kontinuerlig løb](/artikel/4-minutters-haard-intervaltraening-bedre-end-en-times-moderat-loeb). Djævelsk hårdt, men tilsyneladende effektivt.
- [Intensiteten har betydning for forbedring af VO<sub>2</sub>max](/intensitet-vo2max/). 4 x 4 minutters løb på 90-95% af maksimale iltoptagelse var mere effektivt end 24 minutter på 85% af VO<sub>2</sub>max. Men det var tilsyneladende også mere effektivt end 45 x 15 sekunders gentagelser på 90-95% af VO<sub>2</sub>max.

Det kunne jo være interessant at få sammenlignet nogle af de meget populære trænings- og undersøgelsesprotokoller.

Hvis du kender til flere spændende måder at strukturere ens træning på, som vi skal undersøge, så skriv det endelig i kommentarerne.

## Hvad vil det sige at løbeprogrammet er effektivt?

At være effektiv handler om at få mest mulig træningseffekt for færrest mulig træningsminutter.

Når du løber med høj intensitet i træningen, så får du både effekt på den maksimale iltoptagelse og løbeøkonomien.

Du kan udnytte [intervaltræning til løb]({% link _posts/2020-06-15-intervallob.md %}), hvis du gerne vil have [dit kondital til at stige]({% link _posts/2020-06-23-kondital-hvor-hurtigt.md %}), men du kan faktisk også gøre det meget enkelt ved at finde en gylden mellemvej mellem løbetræning med lav intensitet og løbetræning med høj intensitet.

Det mest enkle og effektive løbetræningsprogram, man kan forestille sig er utrolig effektivt. [Motion-online.dk](http://web.archive.org/web/20110606134040/http://www.motion-online.dk/konditionstraening/kondition_-_artikler/det_mest_effektive_loebeprogram!/){:rel="nofollow"} foreslår dette er det effektive løbeprogram:

**5 km 3 gange om ugen i de højest mulige tempo.**

Det behøver faktisk ikke at være mere kompliceret.

## Hvorfor er det et effektivt løbeprogram?

Der er flere grunde til, at dette program både er enkelt og et godt løbeprogram.

- **Træningsfrekvens**. 2 træninger om ugen er bedre end 1 træning. 3 træninger om ugen er bedre end 2 træninger. 4 træninger om ugen er kun lidt bedre end 3 træninger.
- **Træningsmængde**. De fleste løber 5 km på mellem 17 minutter og 30 minutter. Typisk er dette tidsrum nok til, at kroppen kan nå at tilpasse sig træningen. Det er altså tilstrækkelig træningsmængde til at kunne få kroppen til at respondere på træningen.
- **Intensiteten**. De fleste vil kunne løbe 5 kilometer i et tempo, der ligger omkring den [anaerobe tærskel]({% link _posts/2020-08-26-anaerobe-taerskel.md %}). Træning med denne intensitet kan være med til at flytte den [maksimale iltoptagelse]({% link _posts/2019-11-04-kondital-og-tabel.md %}) og [forbedre løbeøkonomien]({% link _posts/2019-12-16-running-economy.md %}).

## Retningslinjer for det effektive løbeprogram

Hvis du vælger at bruge det effektive løbeprogram, så er der dog lige et par retningslinjer, du med fordel kan følge:

- Lav en [grundig opvarmning](/opvarming/) først. Tjek vores [specifikke løbeopvarmning]({% link _posts/2021-08-23-opvarmning-loeb.md %}).
- Start lidt langsommere end du har lyst til på den første kilometer.
- Løb de sidste fire kilometer i et konstant tempo. Tempoet skal være så højt som muligt.

Det er et meget effektivt løbeprogram. Du bruger 3 gange 30-40 minutter om ugen på programmet inklusive opvarmning og udbyttet er virkelig stort. Løbeprogrammet er altså virkelig effektivt, når du kigger på forholdet mellem indsats og udbytte.

Med programmet er der heller ingen grund til avancerede skemaer, fordi opskriften er så enkel.

## Konklusion

Træning behøver ikke at være indviklet. Du kan fx starte dit program med at lave en [Cooper-test]({% link _posts/2019-10-31-kondital-cooper.md %}) eller bruge nogle af vores [beregnere og tests til at finde dit kondital]({% link _posts/2019-11-04-kondition-og-test.md %}), inden du går i gang med træningen.

Du kan lave programmet i en måned og reteste for at se, om ikke også programmet viste sig at være meget effektivt for dig?

Hvis du gerne vil opbygge din træning på en lidt anden måde, så kan du også følge denne formular, hvor du stadig træner tre gange om ugen:

- **Dag 1**: [Intervalløb]({% link _posts/2020-06-15-intervallob.md %})
- **Dag 2**: Tempotur - fx 5 kilometer efter disse retningslinjer
- **Dag 3**: En lidt længere tur med lidt lavere intensitet

Det er også en effektiv formular for et løbeprogram, men så begynder du også at bruge lidt mere tid på det.

God fornøjelse med din effektive løbetræning.
