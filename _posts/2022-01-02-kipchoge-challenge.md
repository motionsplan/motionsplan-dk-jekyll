---
title: &title "Elsker du en udfordring? Prøv Kipchoge Challenge"
permalink: /kipchoge-challenge/
language: da
header:
  teaser: https://i.ytimg.com/vi/MoxFkJlVZlA/hqdefault.jpg
category:
  - Løb
tags:
  - intervalløb
  - kondition
last_modified_at: 2022-01-02T08:14:14Z
toc: true
gallery:
  - image_path: /assets/images/pinterest/challenge-kipchoge.jpg
    url: /assets/images/pinterest/challenge-kipchoge.jpg
  - image_path: /assets/images/pinterest/challenge-kosgei.jpg
    url: /assets/images/pinterest/challenge-kosgei.jpg
---

Hvis du godt kan lide at løbe og er klar på en udfordring, så skal du prøve Kipchoge Challenge. Det handler ganske enkelt om at forsøge at løbe lige så hurtigt, som verdensrekorden på maraton - og se hvor længe du kan følge tempoet.

Verdensrekorden for mænd på maraton er sat af [Eliud Kipchoge](https://www.facebook.com/EliudKipchogeOfficial/). Kenyaneren har løbet 42,195 km på lige omkring to timer.

Faktisk løb han under 2 timer under helt ideelle forhold i Ineos Challenge, hvor han løb på en flad rute med nogle af verdens bedste løbere til at sætte pacet gennem løbet. Vi tager hans tid fra dette løb som udgangspunktet for Kipchoge Challenge.

Det svarer til, at han har løbet 21,16 km/t i gennemsnit i hele løbet. Det svarer til en kilometertid på 2:50 min/km. Et pace som han holder i et helt maraton.

Hvor længe kan du klare det, når du får lov til at gribe udfordringen an i mindre intervaller?

## Hvad er Ineos Challenge?

Ineos Challenge var et forsøg på at lave de ideelle forhold for at komme under 2 timer på et maraton-løb. Kipchoge havde nogle af verden bedste løbere til at agere pacere, så han skulle bare koncentrere sig om at komme under 2 timer. Og det lykkedes.

Du kan se den sidste kilometer af rekordløbet i denne Youtube-video:

{% include video provider="youtube" id="MoxFkJlVZlA" %}

Er du klar til at tage udfordringen op?

## Hvordan laver du Kipchoge Challenge?

Sådan fungerer Kipchoge Challenge.

- Løb 200m. Hvil 2 minutter
- Løb 400m. Hvil 2 minutter
- Fortsæt med at øge løbeturen med 200m med 2 minutters hvile.

Se, hvor langt du kan gå, mens du holder Kipchoges 2:50 per kilometer-tempo.

Du kan enten **løbe på et [løbebånd](/guide-loebebaand/)**, hvor du bare skal sætte løbebåndet på det rigtige tempo. Du skal nok sætte hældningen på 1% for at komme lidt tættere på, hvor hårdt det er at løbe i naturen. Det letteste er at hoppe af og på for hvert interval, så løbebåndet i intervallerne holder den rette hastighed.

Du kan også **løbe på en løbebane**, hvor det er let at vide, hvor langt du løber. Jeg har lavet en beregner, så du let kan udregne, hvor hurtigt du skal løbe de enkelte intervaller for at holde tempoet.

Beregneren gør det også muligt at omdøbe løbe-udfordringen, fx til verdensrekordholderen for kvinder. Du kan også let finde den [nødvendige hastighed i vores paceberegner](/hastighed/).

## Kipchoge Challenge beregner

Udgangspunktet for beregneren er Eluid Kipchoges tid, men du kan let ændre beregneren til at verdensrekordholderen for kvinder, som hedder Brigid Kosgei. Hun gennemførte Chicago Marathon i 2019 på 2:14:04, hvilket svarer til en gennemsnitshastighed på 18,89 km/t. Kosgei løb med et pace på 3:11 min/km.

{% include calculate-kipchoge-challenge.html %}

## Hvor hurtigt skal jeg løbe?

Her er nogle udvalgte løbetider, som du kan prøve at løbe efter. Du kan bare ændre hastigheden i beregneren, så den svarer til den challenge, du vil prøve.

| Person | Challenge | Tid | Hastighed |
|-|-|-|
| Eluid Kipchoge, Kenya | Ineos Challenge 2019 | 1:59:40 | 21,16 km/t |
| Eluid Kipchoge, Kenya | Berlin Maraton Mænd 2018 | 2:01:39 | 20,81 km/t |
| Brigid Kosgei, Kenya | Chicago Marathon Kvinder 2019 | 2:14:04 | 18,89 km/t |
| Henrik Jørgensen, Danmark | Dansk rekord på maraton 1985 | 2:09:43 | 19,52 km/t |
| Dorthe Skovshoved Rasmussen | Dansk rekord for kvinder på maraton 1989 | 2:29:34 | 16,93 km/t |

## Hvordan klarer andre sig i løbeudfordringen?

Det er en vanvittig udfordring at skulle løbe i tempoet for verdensrekordholderne.

Se, hvordan den tidligere olympiske løber, Nick Symmonds, klarede sig i denne udfordring:

{% include video provider="youtube" id="mqupmANUIqQ" %}

Wow! Det kommer til at være hårdt, og du skal presse dig selv. Det kræver helt sikkert, at du får styr på [din løbeteknik]({% link _posts/2020-08-16-loebeteknik.md %}).

## Udskriv løbeudfordringen

{% include gallery %}
