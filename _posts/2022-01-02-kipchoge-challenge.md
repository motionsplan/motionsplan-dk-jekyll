---
title: &title "Elsker du en udfordring? Prøv Kipchoge Challenge"
description: Er ud klar til en løbeudfordring? Prøv Kipchoge Challenge eller Kosgei Udfordring. Hvor længe kan du følge tempoet for verdensrekordholderen for mænd og kvinder?
permalink: /kipchoge-challenge/
language: da
header:
  teaser: https://i.ytimg.com/vi/MoxFkJlVZlA/hqdefault.jpg
category:
  - Løb
tags:
  - intervalløb
  - kondition
last_modified_at: 2022-09-25T08:14:14Z
toc: true
gallery:
  - image_path: /assets/images/pinterest/challenge-kipchoge.jpg
    url: /assets/images/pinterest/challenge-kipchoge.jpg
    alt: Kipchoge Challenge
  - image_path: /assets/images/pinterest/challenge-kosgei.jpg
    url: /assets/images/pinterest/challenge-kosgei.jpg
    alt: Kosgei challenge
---

Hvis du godt kan lide at løbe og er klar på en udfordring, så skal du prøve Kipchoge Challenge og Kosgei Udfordringen.

Det handler ganske enkelt om at forsøge at løbe lige så hurtigt, som verdensrekorden på maraton for enten mænd eller kvinder - og se hvor længe du kan følge tempoet.

Verdensrekorden for mænd på maraton er sat af Eliud Kipchoge. Kenyaneren har løbet de 42,195 km på 2:01:09 i Berlin 2022. Det svarer til 20,90 km/t eller et pace på 2:52 min/km.

Her bruger vi til gengæld tiden fra Ineos Challenge, hvor Kipchoge under ideelle forhold løb på 01:59:40. Det svarer til 21,16 km/t i gennemsnit og en kilometertid på 2:50 min/km.

Brigid Kosgei løb i Chicago Maraton i 2019 distancen på 2:14:04 for kvinder. Det svarer til en hastighed på 18,89 km/t eller et pace på 3:11 min/km.

Det er vel at mærke et pace de holder et helt maratonløb.

Her præsenterer jeg tre forskellige udfordringer, som du kan prøve.

Er du klar til at tage udfordringen op? Hvor længe kan du klare det samme pace, når du får lov til at gribe udfordringen an i mindre intervaller?

## Forslag til Kipchoge Challenge og Kosgei Udfordring

## 1. Den oprindelige Kipchoge Challenge som stigende intervaller

Sådan her fungerer Kipchoge challenge eller Kosgei udfordringen.

- Løb 200m. Hvil 2 minutter
- Løb 400m. Hvil 2 minutter
- Fortsæt med at øge løbeturen med 200m med 2 minutters hvile.

Se, hvor langt du kan gå, mens du holder Kipchoges 2:50 per kilometer-tempo.

Du kan enten **løbe på et [løbebånd](/guide-loebebaand/)**, hvor du bare skal sætte løbebåndet på det rigtige tempo. Du skal nok sætte hældningen på 1% for at komme lidt tættere på, hvor hårdt det er at løbe i naturen. Det letteste er at hoppe af og på for hvert interval, så løbebåndet i intervallerne holder den rette hastighed.

Du kan også **løbe på en løbebane**, hvor det er let at vide, hvor langt du løber. Jeg har lavet en beregner, så du let kan udregne, hvor hurtigt du skal løbe de enkelte intervaller for at holde tempoet.

{% include gallery %}

## 2. Stafet

I kan også gå flere sammen og forsøge at knække Kipchoges og Kosgeis rekord - eller bare holde trit med den.

I kan fx lave stafethold og bære en depeche rundt i samme tempo som de to.

For Kipchoge challenge svarer det til at den enkelte skal løbe hver 100 meter på 17 sekunder, mens Kosgei udfordringen kræver en 100 meter tid på 19 sekunder.

I skal med andre ord have fart på.

## Kipchoge Challenge omgangsberegner

Beregneren gør det også muligt at omdøbe løbe-udfordringen, fx til verdensrekordholderen for kvinder. Du kan også let finde den nødvendige [hastighed i vores paceberegner](/hastighed/).

Udgangspunktet for beregneren er Eluid Kipchoges tid, men du kan let ændre beregneren til at verdensrekordholderen for kvinder, som hedder Brigid Kosgei.

Kosgei gennemførte Chicago Marathon i 2019 på 2:14:04, hvilket svarer til en gennemsnitshastighed på 18,89 km/t. Kosgei løb med et pace på 3:11 min/km.

{% include calculate-kipchoge-challenge.html %}

## Hvor hurtigt skal jeg løbe?

Her er nogle udvalgte løbetider, som du kan prøve at løbe efter. Du ændrer bare hastigheden i beregneren, så den svarer til den challenge, du vil prøve.

| Person | Challenge | Tid | Hastighed |
|-|-|-|-|
| Eluid Kipchoge, Kenya | Ineos Challenge 2019 | 1:59:40 | 21,16 km/t |
| Eluid Kipchoge, Kenya | Berlin Maraton Mænd 2022 | 2:01:09 | 20,90 km/t |
| Brigid Kosgei, Kenya | Chicago Marathon Kvinder 2019 | 2:14:04 | 18,89 km/t |
| Henrik Jørgensen, Danmark | Dansk rekord på maraton 1985 | 2:09:43 | 19,52 km/t |
| Dorthe Skovshoved Rasmussen | Dansk rekord for kvinder på maraton 1989 | 2:29:34 | 16,93 km/t |

## Hvordan klarer andre sig i løbeudfordringen?

Det er en vanvittig udfordring at skulle løbe i samme tempo som verdensrekordholderne.

Se, hvordan den tidligere olympiske løber, Nick Symmonds, klarede sig i denne udfordring:

{% include video provider="youtube" id="mqupmANUIqQ" %}

Wow!

Det kommer til at være hårdt, og du skal presse dig selv. Det kræver helt sikkert, at du får styr på [din løbeteknik](/loebeteknik/).

## Hvad er Ineos Challenge?

Ineos Challenge var et forsøg på at lave de ideelle forhold for at komme under 2 timer på et maraton-løb. [Eliud Kipchoge](https://www.facebook.com/EliudKipchogeOfficial/) havde nogle af verden bedste løbere til at agere pacere, så han skulle bare koncentrere sig om at komme under 2 timer. Og det lykkedes.

Faktisk løb Eluid Kipchoge på under 2 timer under helt ideelle forhold i Ineos Challenge, hvor han løb på en flad rute med nogle af verdens bedste løbere til at sætte pacet gennem løbet. Vi tager hans uofficielle verdensrekordtid fra dette løb som udgangspunktet for Kipchoge Challenge.

Det svarer til, at Kipchoge løb 21,16 km/t i gennemsnit i hele løbet.

Det er en kilometertid på 2:50 min/km. Et pace som han holder i et helt maraton!

Du kan se den sidste kilometer af rekordløbet i denne Youtube-video:

{% include video provider="youtube" id="MoxFkJlVZlA" %}

## Konklusion

Kipchoge Challenge foregår som [intervalløb](/intervallob-intervaltraening/), så det kan være en sjov tilføjelse til din træning.

Når du laver [intervaltræning](/intervaltraening/), så kan du gøre det på forskellige måder. Over tid så kan du forhåbentlig blive bedre og bedre til at holde tempoet i flere intervaller.

De fleste skal nok omdøbe deres challenge til en af løberne, der løber lidt langsommere end Kipchoge, hvis man skal have en chance. Tempoet svarer jo til at løbe 100 meter på omkring 17 sekunder.
