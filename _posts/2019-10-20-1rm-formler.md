---
title: &title "Formler til beregning af one rep max (1RM)"
seo_title: "Formler til beregning af 1RM – Find den rigtige Metode"
permalink: /1rm-formler/
description: "Dyk ned i de mest anvendte formler til beregning af One Rep Max (1RM), såsom Brzycki, Epley og Lander. Forstå forskelle og anvendelse i din træning."
excerpt: "Dyk ned i de mest anvendte formler til beregning af One Rep Max (1RM), såsom Brzycki, Epley og Lander. Forstå forskelle og anvendelse i din træning."
language: da
header:
  teaser: https://images.unsplash.com/photo-1521805103424-d8f8430e8933?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&h=300&w=400&q=10
  caption: *title
  alt: Photo by Victor Freitas on Unsplash
  overlay_filter: 0.3
category:
  - Beregnere
  - Styrketræning
tags:
  - styrketræning
  - træningsplanlægning
last_modified_at: 2025-02-27T07:14:14Z
toc: true
feature_row_sheet:
  - image_path: /assets/images/freebies/rmberegner.png
    alt: "Google Sheets med RM-beregner"
    title: "RM-beregner i Google Sheets"
    excerpt: "I dette Google Sheets kan du selv lege lidt med at estimere din 1RM og efterfølgende prøve det af i praksis."
    url: "https://docs.google.com/spreadsheets/d/1jgy_8ohlwPi3omneYpdEQ3Uj3N2syS0D2-jI1K5gA74/copy#gid=499201424"
    btn_label: "<i class='fas fa-file-excel'></i> Download"
    btn_class: "btn--success"
    rel: nofollow noopener
faq:
  - question: Hvad er en 1RM-formel?
    answer: "En 1RM-formel er en matematisk metode til at estimere din _One Repetition Maximum (1RM)_. Formlerne tager udgangspunkt i vægten og antallet af gentagelser, du har løftet, for at beregne din maksimale styrke. De bruges ofte i styrketræning til at planlægge belastning i træningsprogrammer."
  - question: Hvordan beregner man sin 1RM med en formel?
    answer: "Man kan bruge forskellige 1RM-formler, som eksempelvis Brzycki, Epley eller Lander, der hver især har deres fordele afhængigt af, hvor mange gentagelser du har løftet. Du kan finde en oversigt over de mest anvendte formler på denne side."
  - question: Hvad betyder 1RM, RM og One Repetition Maximum?
    answer: "**One Repetition Maximum (1RM)** er den maksimale vægt, du kan løfte én gang i en given øvelse. RM (Repetition Maximum) bruges til at angive det maksimale antal gentagelser, du kan udføre med en given vægt, fx 5RM for den maksimale vægt, du kan løfte fem gange."
---

Der findes flere matematiske formler til at estimere 1RM baseret på submaksimale løft. Her gennemgår vi de mest anvendte metoder og deres præcision.

Dyk ned i de mest anvendte formler til beregning af One Rep Max (1RM), såsom Brzycki, Epley og Lander. Forstå forskelle og anvendelse i din træning.

Du kan bruge vores [1RM-beregner](/rm-beregner/), hvis du ikke selv vil have lommeregneren frem.

Hvis du løbende vil teste din styrke, så er et rigtig godt alternativ til en [max-test af din 1RM](/rm-maxtest/) at udregne din one rep max ud fra de løft, du laver i træningen.

[Prøv beregneren](/rm-beregner/){: .btn .btn--success }

## Hvordan finder jeg min 1RM med en formel?

Når du bruger formlerne, så er der et par ting du skal vide:

Testen går således ud på, at du skal finde en vægt, du kan løfte 1 - 10 gange.

Du behøver ikke på forhånd at vide nøjagtigt, hvor mange gange, du kan løfte vægten. Du må blot ikke kunne løfte den flere end 10 gange. Når du har prøvet øvelsen, noterer du hvor mange gange, du kunne løfte vægten.

Du får et mere præcist tal, jo tættere du ligger i antallet af gentagelser ift. den RM-vægt, du gerne vil udregne.

Husk også at bruge det samme udstyr, som du normalt gør i dine maxløft. Hvis du fx er vant til at [bruge et træningsbælte](/baelte-styrketraening/), så skal du også gøre det i dine testløft.

En 3-5RM vil ofte være et bedre udgangspunkt for at estimere 1RM end en 10RM-test.

Jeg beder oftest eleverne om at forsøge at ramme en 5RM, når de skal lave testen.

Inden du går i gang med testen, skal du sørge for at lave en grundig, [specifik opvarmning til styrketræning](/opvarmning-styrketraening/). Opvarmningssættene skal naturligvis ikke udtrætte dine muskler, men den skal samtidig gøre dig klar til at løfte tungt.

Hvis du har brug for flere forsøg, skal du holde mindst 3-5 minutters pause mellem forsøgene, så din krop kan være helt klar til de næste løft.

Eksempel:

Jeg vil teste min maksimale styrke i bænkpres.

Først laver jeg et par opvarmningssæt med let vægt og middelhøj vægt.

Så sætter jeg 80 kg på, og det forventer jeg, at jeg kan løfte 4 gange. Jeg prøver, og det viser sig, at jeg kan løfte vægten 3 gange. Min 3RM er altså 80 kg.

Når jeg ved det, kan jeg bruge 1RM-beregneren til at lave en **udregning af min 1RM**.

Jeg taster mine tal ind, og finder ud af, at min 1RM er 85 kg.

## Forskellige formler til at estimere 1RM

Der er lavet rigtig mange forskellige studier, der har forsøgt at give sit bud på en formel til at estimere 1RM.

Den **mest udbredte formel lader til at være Brzyckis formel og Epleys formel**. Jeg har i RM-beregneren inkluderet en lang række forskellige algoritmer, som du kan se under beregneren.

[Reynolds (2006)](https://doi.org/10.1519/R-15304.1) har lavet et metastudium, hvor de kårer **Reynolds egen formel til at være den mest præcise** (men studiet er baseret på, at man nøjagtigt laver en 5RM-tests).

Jeg kan godt lide at give mulighed for det er lidt mere fleksibelt under udførelsen. Så selvom man går efter en 5RM, så vil en 4RM eller en 6RM også fungere fint i udregningerne, så man ikke behøver at lave et nyt forsøg. Derfor har jeg **regnet baglæns for Reynolds formel, så den bliver mere fleksibel**.

## Populære formler til at beregne 1RM-max

Alle de følgende formler til at udregne 1RM er baseret på _gentagelser_ og _vægt_ (se mere på [Wikipedia](https://en.wikipedia.org/wiki/One-repetition_maximum)).

- **r** er antallet reps eller gentagelser
- **w** er den løftede vægt

<details markdown="1" class="equation">
  <summary><h3 id="brzyckis-equation">Brzyckis formel</h3></summary>

Denne formel kaldes ofte **Brzyckis formel** efter dens skaber Matt Brzycki. Formlen kan skrives på lidt forskellige måder, som det ses her:

{% include motionsplan/math formula="RM=w\cdot{\frac{36}{37-r}}={\frac{w}{{\frac{37}{36}}-{\frac{1}{36}}r}}\approx{\frac{w}{1.0278-0.0278r}}" %}
</details>

<details markdown="1" class="equation">
  <summary><h3 id="epley-equation">Epleys formel</h3></summary>

{% include motionsplan/math formula="RM=w\left(1+{\frac{r}{30}}\right)" %}
</details>

<details markdown="1" class="equation">
  <summary><h3 id="mcglothin-equation">McGlothins formel</h3></summary>

{% include motionsplan/math formula="RM={\frac{100w}{101.3-2.67123r}}" %}
</details>

<details markdown="1" class="equation">
  <summary><h3 id="lombardi-equation">Lombardis formel</h3></summary>

{% include motionsplan/math formula="RM=wr^{0.10}" %}
</details>

<details markdown="1" class="equation">
  <summary><h3 id="mayhews-equation">Mayhew et al formel</h3></summary>

{% include motionsplan/math formula="RM={\frac{100w}{52.2+41.9e^{-0.055r}}" %}
</details>

<details markdown="1" class="equation">
  <summary><h3 id="oconnor-equation">O'Conner et al formel</h3></summary>

{% include motionsplan/math formula="RM=w\left(1+{\frac {r}{40}}\right)" %}
</details>

<details markdown="1" class="equation">
  <summary><h3 id="wathen-equation">Wathens formel til repetition maximum</h3></summary>

{% include motionsplan/math formula="RM={\frac{100w}{48.8+53.8e^{-0.075r}}}" %}
</details>

***

## Fordele ved at bruge formler til at estimere one rep max

Den submaksimale estimering af 1RM-max kan være hurtigere og mere sikker særligt for uerfarne løftere end at lave 1RM-løft.

Det kan være forbundet med høj skadesrisiko, at lave maksimale løft for at finde 1RM. Derfor er det smart, at man kan estimere sin maksimale styrke ud fra beregninger.

Men metoden er ikke fejlfri.

{% include figure image_path="https://images.unsplash.com/photo-1584466977773-e625c37cdd50?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" alt="bænkpres 1 rm hand off" %}

## Ulemper ved at bruge formler

En RM-beregning kan både underestimere og overestimere den aktuelle 1RM for løfterne. Der er i hvert fald et par forhold, som man skal tænke på:

- **Træningserfaring**. Nervesystemet og tilvænning er en stor del af maksimal styrke. En begynder som fx løfter 10 gentagelser til udmattelse får herved udregnet en 1RM. Hvis vedkommende ikke er vant til at løfte tunge vægte med maksimal intensitet, så kan nervesystemet måske ikke rekruttere tilstrækkeligt med muskelfibre, eller teknikken bryder ned.
- **Muskelfibertypesammensætningen** kan også betyde noget for præcisionen af udregningen. Hvis man har en overvægt af type II fibre, kan man forestille sig, at RM-testen vil underestimere 1RM, fordi man ikke er så udholdende ved de submaksimale løft. Omvendt ser det så ud for løftere med en overvægt af de udholdende type I-fibre.

Læs: [Alt om hurtige og langsomme muskelfibertyper](/muskelfibertyper/)
{: .notice }

Du skal altså have valgt den mest pålidelige algoritme til at bestemme netop din egen 1RM max ud fra alle de forskellige formler, der findes.

## Hvordan er formlerne til 1RM-beregneren lavet?

For at lave formlerne til at udregne 1RM, så har forskerne fået en række deltagere til at løfte vægte med forskellige intensiteter.

Det varierer lidt mellem studierne, hvordan de nøjagtigt har gjort det. Deltagerne har løftet ved forskellige RM-intensiteter, fx 10RM, 5RM, 3RM og 1RM.

I nogle studier har forskerne også målt biometriske værdier som fx armlængde for bænkpres, fedtprocent, brystmål. Formålet med disse mål har formentlig primært været at se, om disse variable kunne spille ind på resultatet.
{: .notice .notice--info }

Derefter har forskerene lavet regressionsanlyse på tallene. Typisk har de fundet sammenhænge som fx at: "højere 5RM også resulterer i en højere 1RM" eller at "folk med kortere arme er stærkere i bænkpres".

Regressionanalysen ender så ud i en formel for sammenhængen.

Når forskerne har lavet en formel på baggrund af resultaterne fra de første deltagere, så kan de tage en anden gruppe for at teste, hvor præcise forudsigelserne med formlerne er.

Reynolds (2006) har lavet et meta-review af en del af de tidligere formler.

De fleste studier er blevet lavet på mænd, men Mayhew et al (2008) fandt at deres formel passede fint på kvinder også.

## Hvordan er formlerne forskellige?

Epleys og Brzycki formler giver lignende resultater for 10RM, men ved færre end 10RM giver Epleys formel et lidt højere tal. Hvis en person fx løfter 100 kg for 10 reps, så vil den estimerede 1RM max være 133 kg. Hvis løfteren kun laver 6 reps, så estimerer Epley 1RM til at være 120 kg, mens Brzycki estimerer 1RM til at være 116 kg.

Formlerne estimerer forskellige RM-vægte. Fælles for alle formlerne er, at de er bedst til at forudsige RM-vægte, der ligger tæt på den testede vægt.

[Wikipedia](https://en.wikipedia.org/wiki/One-repetition_maximum) viser en sammenligning mellem de enkelte formler, og hvordan de vil opføre sig med forskellige vægte og gentagelser.

{% include figure image_path="https://upload.wikimedia.org/wikipedia/commons/thumb/d/d4/One-repetition_maximum_chart.svg/780px-One-repetition_maximum_chart.svg.png" caption="Sammenligning af de forskellige RM-formler. Det er tydeligt at de begynder at adskille sig meget efter 10 reps. Det er tilrådeligt at holde sig under 10 reps, når du estimerer din 1RM. Kilde: [Wikipedia](https://en.wikipedia.org/wiki/One-repetition_maximum)." alt="Sammenligning af formler til 1RM beregner" %}

## Hvordan kan jeg sikre progression med en 1RM-formel?

Du bliver bedre til det du træner. Hvis du har lavet et program, hvor du har besluttet dig for en bestemt vægt, bliver det lettere, når du har trænet et stykke tid.

Du kan bruge udregningen af din 1RM til at følge din progression. Du kan jævnligt lave tests, så du kan justere vægten til på stangen i de kommende træninger.

Et eksempel:

Hver måned estimerer du din 1RM ved at beregne den ud fra dit submaksimale løft.

Vil du vide mere? [Alt om progression i styrketræning](/progressionsmodeller-progressivt-overload/)
{: .notice}

## Regneark med RM-formler

Her har jeg lavet en regneark med RM-formlerne i Google Sheets, hvis du foretrækker at have data på din egen computer.

{% include feature_row id="feature_row_sheet" type="left" %}

## Ofte stillede spørgsmål

{% include motionsplan/faq.html %}

## Konklusion  

Der findes flere forskellige formler til at estimere din One Rep Max (1RM), og valget af metode afhænger af din træningsbaggrund og behov. Mens nogle formler er mere præcise ved lave gentagelser, kan andre give et bedre estimat ved højere gentagelser.  

Hvis du ønsker at **beregne din 1RM hurtigt**, kan du bruge vores [1RM-beregner](/rm-beregner/). Hvis du vil have **den mest præcise måling**, kan du udføre en fysisk [1RM-test](/rm-maxtest/). Alternativt kan du estimere din 1RM baseret på **RPE-skalaen** i vores guide til [1RM & RPE](/1rm-beregning-rpe/), eller du kan bruge **Velocity Based Training (VBT)** til at forudsige din maksimale styrke uden at løfte til failure – læs mere i vores artikel om [1RM & Velocity Based Training](/vbt/).  

Ved at kombinere de rigtige metoder og redskaber kan du få et præcist billede af din styrke og optimere din træning bedst muligt. 💪

<details markdown="1" class="references">
  <summary><h2 id="references">Referencer</h2></summary>

- [Science for Sport: Testing 1RM](https://www.scienceforsport.com/1rm-testing/)
- Reynolds, Jeff M., Toryanno J. Gordon, og Robert Andrew Robergs. “Prediction of one repetition maximum strength from multiple repetition maximum testing and anthropometry.” Journal of strength and conditioning research 20, nr. 3 (2006): 584–92. <https://doi.org/10.1519/R-15304.1>.
- [Test dig i topform](https://www.bodyman.dk/shop/cms-test-dig-til-topform.html)
</details>
