---
title: "Kommer jeg i bedre form?"
permalink: /kondition-og-test/
excerpt: "Kommer jeg i bedre form? Beregn dit kondital og se dine resultater"
language: da
header:
  overlay_image: https://www.ubershape.com.au/wp-content/uploads/2017/05/35A2528-1024x683.jpg
  teaser: https://www.ubershape.com.au/wp-content/uploads/2017/05/35A2528-1024x683.jpg
  caption: "[Image credit: Ubershape](https://www.uberhape.com.au/why-i-use-metabolic-analytics-with-my-clients/)"
category:
  - Kondition
tags:
  - kondition
last_modified_at: 2019-03-06T23:14:14Z
toc: true
---

Hvis du dyrker styrketræning, er det forholdsvis let at følge med i dine fremskridt. De vægte du kan håndtere bliver måske tungere, eller du kan løfte vægtene flere gange, end du plejer. Ergo er der fremskridt, og du får sat nogle tal på dine præstationer. 10 gentagelser med 35 kg. Yes!

Hvis du dyrker konditionstræning er det lidt mere tricky. Du kan selvfølgelig godt mærke, om du kommer i bedre form, og dine løbetider, cykel eller ro-tider bliver måske forbedrede, men du kan også vælge at teste dit kondital løbende for at få sat et tal på din fremgang.

## Hvad er den maksimale iltoptagelse (VO<sub>2</sub>max)



## Hvad er kondital?

Konditallet er et udtryk for, hvor effektiv kroppen er til at optage ilt, når den arbejder ved maksimal intensitet. Konditallet viser hvor meget ilt (ml) kroppen er i stand til at optage pr. min i forhold til ens kropsvægt (kg).


Der findes flere forskellige tabeller ala de her, og fælles for dem er, at tallene i tabellerne er gennemsnit, som er blevet til på baggrund af mange forskellige undersøgelser. Det gennemsnit der præsenteres i sådanne tabeller vil derfor afhænge af hvilke befolkningsgrupper, man har testet i de bagvedliggende undersøgelser, og der kan derfor være lidt forskel på tabellerne. Nogle er måske lavet ud fra polske eliteroere, ældre på plejehjem og inaktive familiefædre, mens andre kan være lavet ud fra data fra midaldrende amerikanske kvinder, elitegymnaster osv. De tal jeg har plottet ind ovenfor burde være repræsentative for almindelige danskere, men bør blot ses som tal, der kan give en idé om, om ens eget kondital ligger i den høje eller lave ende.

Hvilken betydning har konditallet for sundhed og aktivitetsniveau?

## Kondital

Man har i flere store studier set en øget risiko for tidlig død, ved kondital på under 35 mL/kg/min for mænd og 28 mL/kg/min for kvinder. Der ses en nedre grænse, hvor man får problemer med at klare sig selv og komme rundt. Denne grænse ligger omkring 11 mL/kg/min. Ældre inaktive mennesker som f.eks. bliver ramt af en lungebetændelse eller brækker lårbenet, kan let komme helt derned. Er man først kommet så langt ned, er det rigtigt svært at komme op igen. Der er altså alt mulig grund til at holde sig aktiv livet igennem, så man har nogle reserver man kan trække på efterhånden, som man bliver ældre.

Hos mennesker der ikke holder sin kondi/træning ved lige, har man set, at den maksimale iltoptagelse falder med 5-10% for hver 10. år, der går. Dette naturlige fald sætter ind allerede fra 20-års alderen. Sørger man for at holde sig aktiv, kan man imidlertid i meget høj grad forhindre dette fald. Man har set helt almindelige personer på +70 år, som har været i stand til at holde deres kondital oppe på mellem 40-55 mL/kg/min ved at dyrke konditionstræning. Hos elitesportsudøvere ser man et endnu større fald på 5-20% pr. 10 år, sandsynligvis fordi disse atleter i deres aktive karriere har trænet så ekstremt, at de har ligget meget højt. Dermed kommer der et tilsvarende stort fald, når de neddrosler træningen.

Er du meget inaktiv, kan du næsten være 100% sikker på at dit kondital falder støt, som tiden går. I studier, hvor man har sat forsøgspersoner til at ligge stille i en seng, har man set, at konditallet er faldet med 10 mL/kg/min i løbet af bare 3 uger. F.eks. fra 43 mL/kg/min til 33 mL/kg/min.

***

## Hvordan tester jeg mit kondital?

Der er mange måder at test sin kondition på.

{% assign site_posts = site.posts | where: "tags", "konditionstest" | sort: "date" %}

{% if site_posts.size > 0 %}
  {% for post in site_posts %}
    {% include archive-single-simple.html %}
  {% endfor %}
{% endif %}

***

## Validitet af testning

Kan du så være sikker på, at det tal du kommer frem til, nu også passer? Ikke helt faktisk. Den mest præcise test er en test, som er utilgængelig for de fleste, da det er en større laboratorieopsætning, hvor man måler iltforbruget direkte. I alle de tests, der er linet op her over, testes konditallet indirekte, og det vil altid give nogle unøjagtigheder.

Det kondital du får ud, afhænger for det første af, hvilken test du har lavet. Undersøgelser har vist, at især cykeltests undervurderer konditallet en smule. Der kan også være unøjagtigheder med din opmålte distance på Coopertesten, eller der kan være problemer med kalibreringen af testcyklen, så de 125 W cyklen f.eks. viser, reelt set er 100 W eller 150 W. Watt max testen afhænger også meget af hvilken type cykel, du kører på. Nogle testcykler er i stand til at holde en stabil watt, som er uafhængig af kadencen, mens mange almindelige kondicykler i fitnesscentrene, stiger i watt, jo hurtigere man drejer rundt på pedalerne. Disse forskelle og unøjagtigheder vil selvfølgelig også give et kondital, der ikke er helt præcist. Det er derfor en god idé at lave flere forskellige tests, og måske endda lave samme test på flere forskellige cykler. F.eks. som det fremgår, er konditallet også vægtafhængigt, hvorfor tungere individer vil bonne ud med et lavere kondital. Er du meget muskuløs eller meget overvægtig, vil du derfor sandsynligvis være i noget bedre kondition, end dit målte kondital umiddelbart viser.

De indirekte tests, som er beskrevet herover kan dog sagtens bruges som rettesnor for, hvordan din kondition ser ud. Den bedste måde at bruge de forskellige tests på er nok ved at sammenligne dine resultater med dine egne resultater – forstået på den måde, at du ved at lave den samme test, med samme udstyr, med f.eks. 3 måneders mellemrum kan følge med i, om din kondition er opadgående eller nedadgående. Dermed holder du mindre øje med selve tallet, men mere om det går op eller ned.

## Hvordan forbedrer jeg så konditionen?

Konditionen forbedres bedst ved at lave træning, der udfordrer kredsløbet. Det kan f.eks. være holdtræning som spinning eller andre hold, der får din puls op. Det kan også være HIIT, altså intervaltræning på f.eks. løbebånd, kondicykel, crosstrainer osv., hvor du giver den max gas i 20-30 sek, efterfulgt af 40-60 sek med mere rolig aktivitet. Dette gentages nogle gange. Crossfit indeholder også mange konditionsforbedrende elementer. Konditallet kan naturligvis også forbedres gennem helt almindelig konditionstræning med moderat intensitet med eksempelvis 30 min. løb 2-3 gange om ugen, hvor du er oppe at blive forpustet.

<details>
  <summary>Referencer</summary>

  - Sabino Padilla, Iñigo Mujika, Francisco Angulo, Juan Jose Goiriena. Scientific approach to the 1-h cycling world record: a case study. Journal of Applied Physiology Published 1 October 2000 Vol. 89 no. 4, 1522-1527
  - Mujika I. The cycling physiology of Miguel Indurain 14 years after retirement. Int J Sports Physiol Perform. 2012 Dec;7(4):397-400.
  - Edward F. Coyle. Improved muscular efficiency displayed as Tour de France champion matures. Journal of Applied Physiology Published 1 June 2005 Vol. 98 no. 6, 2191-2196
  - Faulkner JA, Davis CS, Mendias CL, Brooks SV. The aging of elite male athletes: age-related changes in performance and skeletal muscle structure and function. Clin J Sport Med. 2008 Nov;18(6):501-7
  - http://www.nytimes.com/2005/07/24/weekinreview/super-sure-but-not-more-than-human.html?_r=0
  - http://www.nytimes.com/2008/09/11/sports/othersports/11cycling.html?pagewanted=1&_r=1
  - Thomsen JJ1, Rentsch RL, Robach P, Calbet JA, Boushel R, Rasmussen P, Juel C, Lundby C. Prolonged administration of recombinant human erythropoietin increases submaximal performance more than maximal aerobic capacity. Eur J Appl Physiol. 2007 Nov;101(4):481-6. Epub 2007 Aug 1.
</details>
