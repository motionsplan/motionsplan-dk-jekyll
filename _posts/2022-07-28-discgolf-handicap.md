---
title: &title "Discgolf handicap: Hvordan fungerer rating?"
excerpt: "Her dykker vi ned i, hvordan rating i discgolf fungerer, og hvordan du kan spille med et discgolf handicap, så spillere med forskelligt niveau kan konkurrere på nogenlunde lige vilkår."
## seo_title: "140+ Discgolf baner i Danmark: Hvor kan du spille i 2022?"
permalink: /discgolf-handicap/
language: da
header:
  teaser: https://images.unsplash.com/photo-1655161920099-86c24c59f1bf?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
category:
  - Sportsgrene
  - Discgolf
tags:
  - sport
last_modified_at: 2022-07-21T10:21:26Z
faq:
  - question: Hvad er de bedste discs for en begynder?
    answer: Hvis du er ny i discgolf-sporten, så vil du gerne have nogle golfdiscs, som er lette at kaste med. Du bør vælge en relativt let disc på 165-180 gram, som er understabil (dvs. har et lavt _turn_-tal). Vi har skrevet en [guide til at vælge disc](/golfdisc-til-discgolf/).
  - question: Hvad betyder udtrykkene overstabil, stabil og understabil?
    answer: En golfdiscs stabilitet refererer til discens flyveegenskaber. Hvis du laver et højrehåndet baghåndskast med høj hastighed, så vil en understabil disc have en tendens til at dreje lidt mod højre i starten. En stabil disc vil flyve mere lige ud. En overstabil disc vil trække mod venstre i starten både ved høj og lav udgangshastighed. Det har særligt betydning for discens svæveegenskaber, da de fleste discs vil fade lidt mod venstre til sidst.
  - question: Hvad betyder hyzer og anhyzer?
    answer: Hyzer og anhyzer er en betegnelse for den hældning golfdiscen har, når du kaster den. I et _hyzer_ højrehåndet baghåndskast vender den venstre kant af frisbeen nedad. Det gør, at frisbeen vil dreje endnu mere mod venstre til sidst i kastet. I et _anhyzer_ kast vender den venstre kant opad, hvilket vil få frisbeen til at gå mod højre i starten af kastet.
gallery_udisc_handicap:
  - image_path: /assets/images/blog/udisc-handicap-discgolf-1.jpg
    url: /assets/images/blog/udisc-handicap-discgolf-1.jpg
    alt: discgolf handicap i udisc
  - image_path: /assets/images/blog/udisc-handicap-discgolf-2.jpg
    url: /assets/images/blog/udisc-handicap-discgolf-2.jpg
    alt: discgolf handicap i udisc
---

Her dykker vi ned i, hvordan rating i discgolf fungerer, og hvordan du kan spille med et discgolf handicap, så spillere med forskelligt niveau kan konkurrere på nogenlunde lige vilkår.

Jeg vil gerne lave en turnering i [discgolf](/discgolf/), som skulle være sjov for alle deltagerne uanset deres niveau. Derfor ville jeg gerne gøre det muligt at spille med handicap.

Det var imidlertid ikke helt let at finde ud af, hvordan det var muligt at gøre i praksis. Her deler jeg med dig, hvad jeg har fundet ud af omkring ranking og handicap i discgolf.

Brodie Schmidt forklarer i denne Youtube video hvad handicap-systemet er i discgolf sammenlignet med almindelig golf.

{% include video provider="youtube" id="zwabSfMasQY" %}

## Hvad er PDGA rating?

Professional Disc Golf Association ([PDGA](https://www.pdga.com/)) er det vigtigste styrende organ for discgolfsporten. De har oprettet et klassificeringssystem til at vurdere spillerne efter deres færdighedsniveau.

Denne klassificering kaldes "PDGA Rating" og udtrykkes som et tal mellem 800 og 1200. Du kan læse mere om rating systemet, og hvordan banerne rates på [PDGAs hjemmeside](https://www.pdga.com/ratings).

[Sportingdisc.com](https://sportingdisc.com/disc-golf-round-rating/) har også skrevet en udemærket gennemgang af rating-systemet, og hvordan det fungerer. Rating-systemet er dog ikke uden udfordringer. [Connor Hanrahan](https://connorhanrahan.medium.com/how-to-fix-the-pdga-ratings-system-fe4374140ac7) mener fx, at ratingen burde tage højde for typen af baner, der spilles, da ratingen i discgolf i sidste ende ikke er særlig god til at forudsige spillernes niveau på de enkelte baner.

Hvis du har en PDGA-rating, så kan du fra den udregne et handicap. Hvordan det gøres i praksis, kan du dykke ned i på [PDGAs hjemmeside](https://www.pdga.com/faq/ratings/ratings-for-handicapping).

{% include figure image_path="https://images.unsplash.com/photo-1655161920099-86c24c59f1bf?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" alt="discgolfer med discgolf handicap og rating" %}

## Hvad er Discgolf Metrix rating?

I appen Discgolf Metrix kan du også få en rating, der minder lidt om PDGAs rating. Forskellen er, at du ikke behøver at være medlem af PDGA, og Discgolf Metrix Rating er baseret på banernes rating og ikke som PDGA, hvor du bliver sammenlignet med de andre spillere i konkurrencen.

Du kan læse mere om [Discgolf Metrix Rating her](https://discgolfmetrix.com/?u=rule&ID=11). Her kan du læse, at du får rating, hvis du spiller på _ratede_ baner, og der er mindst 10 med i turneringen, hvor du forsøger at få rating.

I Discgolf Metrix er der imidlertid en genvej til alligevel at bruge handicaps, hvis du bruger et bestemt pointsystem i en turnering med flere runder. Det har jeg beskrevet nedenunder, for det var netop sådan en feature, jeg var på udkig efter.

## Rating kan bruges til udregning af handicap
Du kan bruge de to ratings systemer til at udregne handicap, som du kan bruge, når du spiller. Hvordan du gør det bør du læse på de pågældende hjemmesider.

Min udfordring var jo at finde ud af, hvordan vi kan bruge handicap, når folk ikke har spillet så meget, men er på vidt forskelligt niveau.

Det er altså ikke ligetil at få en PDGA og Discgolf Metrix Rating uden at deltage i officielle turneringer. Det betyder, at jeg med turneringer har brug for en lidt anden måde at få få etableret handicappet på.

Men lad os lige få slået fast, hvad et handicap egentlig er?

## Hvad er et handicap i discgolf?

Hvor rating er en talværdi, der angiver en spillers spilstyrke, så er handicap en talværdi for det antal kast discgolfspilleren i gennemsnit spiller over _par_ på en discgolfbane. Man kunne også sige det antal kast man bruger mere end banens Standard Scratch Score* (SSS).

Standard Scratch Score er den score, som en scratch-spiller (en spiller med handicap 0) forventes at spille på den givne disc golf bane.

Handicappet er altså hvor mange kast, man kan trække fra sin score på banen. Har man fx handicap 3 betyder det, at man kan trække 3 kast fra sin score.

Når man bruger handicap, så er det typisk spilleren med laveste spillehandicap, der vinder, hvis der er pointlighed.

{% include figure image_path="https://images.unsplash.com/photo-1655161920427-568bf5d82d52?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" alt="discgolfer med discgolf handicap og rating" %}

## Hvad er _par_ på en discgolf bane?

Par på en discgolf bane er standarden for, hvor mange kast en dygtig spiller må forventes at bruge på banen for at få discen i kurven.

## Hvad er Standard Scratch Score (SSS)?

Standard Scratch Score (SSS) er det antal kast en spiller med handicap 0 må forventes at bruge på en given discgolf bane.

## Discgolf handicap på den enkelte bane

På [mange discgolf baner](/discgolf-baner/) findes særligt udviklede handicapsystemer for at gøre det muligt at vinde, selvom man ikke har den laveste score. Disse handicapsystemer gælder kun for den enkelte bane.

Mange steder skal man fx spille 3 x 9 huller for at få sit starthandicap. Gennemsnittet af de tre runder danner grundlaget for starthandicappet, som senere vil blive justeret op og ned ifølge senere præstationer på banen.

Du kan naturligvis konkurrere med det samme, men så spiller du med handicap 0, indtil du har spillet det nødvendige antal runder. Når starthandicappet er sat, så vil du altså kunne konkurrere på mere lige vilkår. 

For at sikre at handicappet viser spillerens aktuelle spilstyrke, skal det løbende **reguleres**. Handicappet reguleres fx med faktor 0,1. Hvis din score er bedre end _par_ (efter fratræk af handicap) på banen, så fratrækkes for hvert kast man er bedre 0,1. 

Er scoren dårligere end _par_ (efter fratræk af handicap) tillægges for hvert kast man er dårligere 0,1.

Med denne metode så har hver spiller både et spillehandicap og et decimalhandicap. Spillehandicappet er det praktiske handicap, som er decimalhandicappet, der rundes op og ned efter de almindelige matematiske regler.

Lad os tage et **eksempel på udregning af handicap på en bane**.

Jeg har spillet på Vejle Idrætshøjskoles bane tre gange for at få sat mit starthandicap. Banens par er 27 for de ni huller. Jeg har lave en runde på 31, 32 og 35. Det giver 32,7 i gennemsnit. Mit handicap starter altså på 32,7 - 27, hvilket giver 5,7.

Udstyret med mit nye handicap spiller jeg så endnu en runde. Jeg har et handicap på 6 for runden. Det betyder, at jeg har 33 kast til at komme banen rundt for at spille til par med handicap. Jeg spiller runden på 32. Nu skal mit handicap justeres, fordi jeg spiller 1 under par. Jeg er altså nu på et handicap på 5,6, fordi det justeres med 0,1 pr kast jeg er under par.

Det besværlige med handicaps på de enkelte baner er vedligeholdelsen af systemet, da der så vidt jeg ved ikke er nogle gode apps, der kan hjælpe med at sørge for det. Det betyder, at den skal vedligeholdes af en person.

Heldigvis er der lidt andre muligheder, som du kan dykke ned i.

## Hvordan kan jeg bruge handicap i uDisc?

UDisc er en [discgolf app](/discgolf-apps/), hvor du kan finde baner og lave scorecards. Hvis du gerne vil have, at en spiller har handicap allerede på scorekortet, så skal du sætte det op med det samme.

Det gør du på denne måde i appen. Først opretter du scorekortet. Her skal du vælge _Start Score_. Dette kan nemlig ikke ændres senere, så du skal gøre det allerede under oprettelsen.

{% include gallery id="gallery_udisc_handicap" %}

Der er ikke nogen måde i uDisc automatisk at bruge og udregne handicaps. Det betyder, at du skal have en ide om handicappet på forhånd, fx fordi du har en rating eller du bruger et evt. handicap fra banen.

## Hvordan kan jeg bruge handicap i Discgolf Metrix?

I Discgolf Metrix kan du lave en turnering, hvor du introducerer handicap i pointsystemet. Det kan du gøre uden at skulle have en rating. Det kræver imidlertid, at du spiller flere runder i appen.

Normalt skal man i Discgolf Metrix har en rating, men det kræver typisk, at du deltager i turneringer, hvor der er mindst 10 deltagere og banen også er ratet.

Hvis du vælger 'WeeklyHC' som pointsystem i din turnering, så kan du bruge præstationerne i turneringen, og du behøver ikke være officielt ratet. Det er en fordel, når banen du spiller på ikke er ratet.

Her kan du se en kort forklaring af de enkelte pointsystemer, som du kan vælge til din discgolf turnering.

{% include figure image_path="/assets/images/blog/discgolf-metrix-handicap-1.png" alt="discgolf handicap point system i discgolf metrix" %}

Du kan vælge dit pointsystem, når du redigerer din turnering. Her har jeg valgt WeeklyHC, som kun kræver, at der er spillet på banerne.

{% include figure image_path="/assets/images/blog/discgolf-metrix-handicap-2.png" alt="I Discgolf Metrix kan du vælge et handicapbaseret pointsystem til din turnering" caption="handicap i discgolf metrix turnering" %}

Denne metode kan dog kun bruges, hvis du har alle dine spillere til at deltage i den samme turnering hen over flere runder. Du kan ikke bare lave et enkeltstående arrangement, hvor folk kommer ind og spiller. Der har de brug for en rating for at kunne dyste på lige vilkår.

## Discgolf Handicap website

[Discgolfhandicap.net](https://www.discgolfhandicap.net) er et forsøg på at udbrede et discgolf-handicap og gøre det let for alle. Det er mere en hjemmeside end en app, men siden er mobilvenlig, så du kan let bruge den, når du spiller.

{% include figure image_path="/assets/images/blog/discgolf-handicap.png" caption="Discgolfhandicap.net har til formål at forsøge at udbrede et discgolfhandicap, som man kan bruge til at gøre kampene mere jævnbyrdige. Forløbig foretrækker jeg dog Discgolf Metrix, som har et større hold bag sig i udviklingen." alt="Screenshot af Discgolfhandicap.net hjemmeside" %}

I appen skal du registrere dine runder på de forskellige baner. Appen regner efterhånden et discgolf handicap ud, som du kan bruge til at spille med.

## Konklusion

Der er et par forskellige måder, hvorpå du kan beregne handicaps til discgolf. Du kan bruge en app som uDisc, eller du kan oprette en turnering med Discgolf Metrix og vælge WeeklyHC som pointsystem.

Hvis du leder efter en nem måde at beregne handicaps på, er Discgolfhandicap.net en god mulighed.

Uanset hvilken metode du vælger, så bliver det endnu sjovere at spille, hvis du får en endnu bedre [teknik til discgolf](/discgolf-teknik/), så dine kast kan blive længere og mere præcise.
