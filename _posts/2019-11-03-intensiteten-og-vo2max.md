---
title: &title "Maksimal iltoptagelse: Alt du skal vide om at forbedre VO2 max"
seo_title: "Maksimal iltoptagelse - Alt du skal vide om VO2 max 2021"
permalink: /maksimale-iltoptagelse-vo2max/
redirect_from:
  - /intensitet-vo2max/
language: da
header:
  overlay_image: https://images.unsplash.com/photo-1596358985970-ff88f3ad4cb3?ixid=MXwxMjA3fDB8MHxzZWFyY2h8MTA2fHxydW5uaW5nfGVufDB8fDB8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1596358985970-ff88f3ad4cb3?ixid=MXwxMjA3fDB8MHxzZWFyY2h8MTA2fHxydW5uaW5nfGVufDB8fDB8&ixlib=rb-1.2.1&auto=format&fit=crop&w=400&q=5
  caption: *title
category:
  - Kondition
tags:
  - kondition
  - intensitet
  - maksimale iltoptagelse
  - vo2 max
last_modified_at: 2021-03-06T23:14:14Z
toc: true
---

Din maksimale er en af elementerne i din kondition. Den maksimale iltoptagelse kalder man også VO2 max.

Hvad er den maksimale iltoptagelse (VO2 max)? **Den maksimale iltoptagelse (VO2 max) er et udtryk for, hvor meget ilt du maksimalt kan optage pr. minut. Iltoptagelsen måles i liter pr. minut.**

Du kan bruge den maksimale iltoptagelse (VO2 max) til at fortælle, hvor god form du er i forhold til andre atleter. For at kunne sammenligne dig med andre, så omregner man den maksimale iltoptagelse til et [kondital](/kondital/). Konditallet er den maksimale iltoptagelse delt med din vægt.

Kredsløbet består af flere forskellige afhængige systemer. Hvis man gerne vil forbedre den maksimale tiloptagelse (VO<sub>2</sub>max), så skal man arbejde i nærheden af den maksimale iltoptagelse. Det er ikke så overraskende ud fra specificitetsprincippet (SAID).

I aerobe udholdenhedsidrætter afhænger præstationen bl.a. af den maksimale iltoptagelse, og derfor er det selvfølgelig interessant at have kendskab til træningsmetoder, der kan forbedre VO<sub>2</sub>max mest effektivt.

En forøgelse af den maksimale iltoptagelse antages generelt at afhænge af arbejdets intensitet, varighed og frekvens.

I dette indlæg kigger jeg på følgende spørgsmål:

* Hvad er den maksimale iltoptagelse og VO2 max?
* Hvordan forbedrer jeg min VO2 max?
* Hvilke parametre har indvirkning på min VO2 max?
* Hvordan udregner jeg mit kondital ud fra VO2 max?
* Hvilke sportsudøvere har verdens højeste VO2 max?

{% include figure image_path=page.header.overlay_image caption=page.title alt="vo2 max og maksimal iltoptagelse" %}

## Hvad er den maksimale iltoptagelse (VO2 max)?

VO2 max er et udtryk for den enkeltes evne til at optage ilt. V står for volumen. O2 står for Oxygen (ilt), og max står naturligvis for maksimalt.

VO2 max er altså den maksimale volumen ilt, du kan optage i minuttet. Musklerne har brug for ilt for at kunne fungere over længere tid. VO2 max er altså den maksimale mængde ilt, du kan optage på et minut.

## Hvordan måler jeg den maksimale iltoptagelse (VO2 max)?

Du kan enten måle den maksimale iltoptagelse **direkte** i et laboratorium ved at måle på indånding og udåndingsluften.

Du kan også lave **indirekte** målinger baseret på forskellige tests, hvor [Cooper testen](/cooper-test/) og [bip-testen](/bip-test/) er meget populære tests.

Du kan se alle vores [konditionstests her](/test-kondition-konditest-kondital/) og tjekke dit [kondital her](/kondital/).

{% comment %}

## Hvordan forbedrer jeg min VO2 max?

Træning. Udholdenhedssport. Bakketræning og intervaltræning er blandt de mest effektive metoder til at forbedre din maksimalt iltoptagelse.

Parametre som påvirker VO2 Max Højde. Bevæger du dig op i højderne vil din maksimale iltoptagelse sænkes. Det skyldes at koncentrationen af ilt ændres. Ilten bliver tyndere. Alder. Din maksimale iltoptagelse falder med alderen. Der er derfor ikke noget bedre tidspunkt end NU til at komme i dit livs bedste form. Køn. Mænd har en højere værdi af VO2 max end kvinder. Træning. Der eksperimenteres meget i at træne VO2 max blandt sportsudøvere, og det er blandt de væsentligste faktorer for hvordan du performer i udholdenhedssport. Hvordan udregner jeg mit kondital ud fra VO2 max? Jeg anbefaler dig at gå til min beregner, som konverterer VO2 max værdier til kondital. Du kan finde alle beregnere her. Overorndet set beregnes VO2 max ud fra to forskellige betragtninger:

Den absolutte VO2 max, som måles i ml ilt/min Den relative VO2 max, som måles i ml ilt/kg/min Konditallet tager udgangspunkt i din relative VO2 max, altså hvor din kropsvægt også har betydning for din samlede værdi.

Gå til alle beregnere Sportsudøvere med verdens højeste VO2 max En af mine favoritsportsudøvere, Killian Journet, er blevet målt til at have verdens højeste maksimale iltoptagelse og et kondital på 92. Prøv at beregn din egen maksimale iltoptagelse og kondital og du vil blive overrasket over hvor enormt det er at have de tal som Killian Journet har. Til sammenligning havde Lance Armstrong et kondital på 84, Miguel Indurain havde et på 88 og Greg Lemond kom lige op i nærheden af 92. Ingen mennesker slår dog hesten, som kan have kondital op i omegnen og over 200.

{% endcomment %}

## Forbedring af VO2 max afhænger af intensiteten

Helgerud et al (2007) satte sig for at undersøge, hvilke træningsmetoder der har den mest gavnlige effekt på træning af VO<sub>2</sub>max. Helgerud et al (2007) undersøgte både kortvarig, intens [intervaltræning](/intervaltraening/) og længerevarende moderat træning.

Helgerud et al (2007) samlede 40 moderat-trænede mandlige universitetsstuderende. Deltagerne blev inddelt i fire træningsgrupper med en træningsfrekvens på 3 gange pr. uge i 8 uger. De 4 træningsgrupper arbejdede med forskellig intensitet, men forskerne sørgede for, at det totale arbejde var det samme ved at justere varigheden af træningen.

Intensiteterne i de enkelte grupper blev målt som procentdel af [maxpulsen (HR<sub>max</sub>)](/test-max-puls/).

- **Gruppe 1 - LSD**: 45 minutters løb på 70% (Long Slow Distance).
- **Gruppe 2 - LT**: 24 minutters løb på 85% (svarende til den anaerobe tærskel).
- **Gruppe 3 - 15/15**: 15 sekunders løb på 90-95% efterfulgt af 15 sekunders aktiv restitution (som var løb på 70%) x 47 gentagelser.
- **Gruppe 4 - 4x4**: 4 minutters løb på 90-95% efterfulgt af 3 minutters aktiv restitution (som var løb på 70%) x 4 gentagelser.

Pulsprofilerne for de forskellige træningsprotokoller så sådan her ud:

{% include figure image_path="/assets/images/helgerud-2007-alle.png" caption="Pulseksempler fra de fire grupper. (Bemærk at de viste eksempler er fra personer med forskellig maxpuls). Kilde: [Helgerud et al (2007)](https://doi.org/10.1249/mss.0b013e3180304570)." alt="Pulseksempler fra de fire grupper i Helgerud studie" %}

Studiet viste, at VO<sub>2</sub>max blev signifikant forbedret i 15/15 og 4x4 med henholdsvis 5,5% og 7,2% efter 8 ugers træning, hvilket ikke var tilfældet for LSD- og LT-gruppen. Der var ikke signifikant forskel imellem 15/15 og 4x4, hvilket tyder på, at begge meget forskelligartede protokoller kan bruges til at forbedre den maksimale iltoptagelse.

Studiet viste også, at **slagvolumen (SV) var signifikant forøget i 15/15- og 4x4-gruppen**, hvilket ikke var tilfældet for LSD- og LT-gruppen. Den øgede slagvolumen i 15/15 og 4x4 korrelerede med den øgede VO<sub>2</sub>max, hvilket understøtter at den maksimale iltoptagelse også afhænger af slagvolumen.

Den maksimale iltoptagelse kræver en stor minutvolumen, og da den [maksimale puls]({% link _posts/2020-06-02-max-hr.md %}) ikke ændrer sig, så er der altså brug for, at hjertet kan pumpe mere blod rundt pr. slag for at forøge minutvolumen.

{% include figure image_path="/assets/images/helgerud-2007-vo2-sv.png" caption="Procentvis ændringer i absolutte VO<sub>2</sub>max og absolutte slagvolumen. Kilde: [Helgerud et al (2007)](https://doi.org/10.1249/mss.0b013e3180304570)." alt="procentvise ændringer absolutte VO2 max og slagvolumen" %}

[Anette Dalbøge](http://web.archive.org/web/20130605151806/http://www.motion-online.dk/konditionstraening/kondition_-_artikler/intensitetens_betydning_for_forbedring_af_vo2max/){:rel="nofollow"} konkluderer, at studiet tyder på, at intens intervaltræning er mere effektiv til at forøge VO<sub>2</sub>max hos moderat-trænede mandlige løbere i forhold til længerevarende træning med lav til moderat intensitet.

Derudover viser studiet, at man ikke kan kompensere for en reduceret arbejdsintensitet ved at forøge arbejdstiden for at opretholde det samme totale arbejde, hvis du gerne vil forbedre din maksimale iltoptagelse. Intensiteten ser ud til at være afgørende for at forbedre VO<sub>2</sub>max.

## Usikkerheder i studiet omkring forbedring af den maksimale iltoptagelse

15x15 intervallerne er i udgangspunkt samme intensitet målt med pulsen som 4x4 intervallerne, men reelt er intensiteten betydeligt højere.

I **15x15 intervallerne** er der et betydeligt andel af CrP/ATP forbrug i starten af hvert interval, og pulsen falder reelt aldrig ned på et lavt niveau mellem intervallerne, fordi intervallerne i høj grad også har en anaerobt komponent.

I **4x4 intervallerne** falder pulsen betydeligt i pauserne. Reelt bliver den høje belastning i 15x15 altså 24 minutter (selvom arbejdstiden kun er 12 minutter) mod 16 minutter i 4x4 intervallerne.

Måske er samlet totalt arbejde ikke den rette måde at normalisere træningsgrupperne, da intervaltræningen vil stille betydeligt højere krav til restitition undervejs.

Ydermere når Scribbans et al (2016) i en metaanalyse af en række studier en lidt anden konklusion, som vi lige skal have kigget lidt mere på for at kunne give et godt bud på dette emne.

> These data suggest that exercise training intensity has no effect on the magnitude of training-induced increases in maximal oxygen uptake in young healthy human participants, but similar adaptations can be achieved in low training doses at higher exercise intensities than higher training doses of lower intensity (endurance training).

---<cite>[Scribbans (2016)](https://pubmed.ncbi.nlm.nih.gov/27182424/)</cite>

Det er også lidt overraskende, at slagvolumen (SV) ikke blev forbedret i grupperne der trænede med lavere intensitet i studiet af Helgerud et al (2007). Det vil vi naturligvis også kigge lidt nærmere på i dn nærmeste fremtid.

## Konklusion

Det bedste råd i øjeblikket er formentligt, at man skal huske at ramme sit energisystem bredt i sin træning. Hvis du vil flytte VO<sub>2</sub>max, skal du formentlig også lave intervaller med høj intensitet.

Du kan læse mere om, hvordan du med [HIIT-træning]({% link _posts/2020-09-22-hiit.md %}) kan forbedre din maksimale iltoptagelse.

*[SAID]: Specific Adaptations to Imposed Demands
*[LSD]: Long Slow Distance
*[LT]: Lactate Threshold

## Referencer

<details markdown="">
  <summary>Se referencer</summary>

- Helgerud, Jan, Kjetill Høydal, Eivind Wang, Trine Karlsen, Pålr Berg, Marius Bjerkaas, Thomas Simonsen, m.fl. 2007. “Aerobic High-Intensity Intervals Improve VO2max More than Moderate Training”. Medicine and Science in Sports and Exercise 39 (4): 665–71. <https://doi.org/10.1249/mss.0b013e3180304570>.
- Scribbans, Trisha D., Stephan Vecsey, Paul B. Hankinson, William S. Foster, og Brendon J. Gurd. 2016. “The Effect of Training Intensity on VO2max in Young Healthy Adults: A Meta-Regression and Meta-Analysis”. International Journal of Exercise Science 9 (2): 230–47. <https://pubmed.ncbi.nlm.nih.gov/27182424/>
</details>
