---
title: &title "Direkte måling af iltoptagelse baseret på en laboratorietest"
permalink: /iltoptagelse-laboratorietest/
redirect_from:
  - /kondital-laboratorietest/
excerpt: "En direkte måling af iltoptagelsen gennem både submaksimale og maksimale forsøgsprotokoller med maske, hvor man måler ilt- og kuldioxidindholdet og volumen af indåndingsluften og udåndingsluften."
language: da
header:
  overlay_image: https://www.vih.dk/sites/vih/files/2K2A1286%20-%20Kopi.jpg
  teaser: https://www.vih.dk/sites/vih/files/2K2A1286%20-%20Kopi.jpg
  caption: *title
category:
  - Kondition
tags:
  - konditionstest
  - laboratorium
  - direkte tests
  - maksimal test
  - submaksimal test
  - test
last_modified_at: 2019-03-06T23:14:14Z
toc: true
breadcrumbs: true
---

{% comment %}

En nøjagtig direkte test af iltoptagelse kræver, at man har udstyr, der kan måle ilt-, CO<sub>2</sub>-koncentrationer og volumen af ud- og indåndingsluften. Typisk bliver direkte tests af iltoptagelse lavet i et laboratorium, men der er også kommet udstyr, hvor man kan måle det under andre forhold.

Typisk foregår selve arbejdet på løbebånd eller cykelergometer, så man også kender arbejdet forsøgspersonen laver.

Princippet er, at man beregner, hvor meget ilt forsøgspersonen indånder, og måler hvor meget ilt forsøgspersonen puster ud igen. Det kalder man også den [respiratoriske udvekslingskvotient]({% link _posts/2020-08-08-respiratoriske-kvotient.md %}).

Forskellen mellem disse to tal er den mængde ilt, der er blevet optaget i kroppen, og det kalder vi _iltoptagelsen_.

Lidt forenklet er regnestykket:

***

Iltoptagelse = (Liter luft ind x iltprocent i indåndingsluft) – (liter luft ud x iltprocent i udåndingsluft)

***

Testprotokollen kan variere alt efter hvor veltrænet personen er, men for de fleste tests er princippet, at man gradvist øger belastningen indtil man ikke kan mere.

{% endcomment %}

## Udstyr til direkte måling af iltoptagelse

Der findes forskelligt udstyr, man kan bruge til måling af direkte iltoptagelse. På Vejle Idrætshøjskole har vi laboratorieudstyr, hvor vi kan bruge cykelergometer og løbebånd sammen med udstyret, når vi laver både submaksimale og maksimale tests af iltoptagelse.

Der er flere fordele ved at lave testene på stationært udstyr, da det er let for forsøgslederen undervejs at give tilbagemelding og lave andre målinger undervejs, fx laktat-målinger eller pulsmålinger.

Man kan også få mobilt udstyr til direkte test af iltoptagelse. Fx **[Cosmed K5](https://www.cosmed.com/en/products/cardio-pulmonary-exercise-test/k5)**. Jeg er ved at undersøge, hvor godt udstyret er i forhold til at få valide målinger.

{% include video provider="youtube" id="9QWic5oCXu8" %}

## Submaksimal iltoptagelsestest

Formålet med en submaksimale-test er at bestemme den fysiske kapacitet ved den aerobe (AeT) og anaerobe tærskel (AT). Samlet kan det give et fyldestgørende billede af udholdenheden for kredsløbet og musklerne. Forsøgspersonen får en maske på, så der løbende måles på iltoptagelsen og CO<sub>2</sub>-udvekslingen. Desuden måles puls, mælkesyreniveau (laktat), arbejdsintensiteten og arbejdsøkonomi (ved løb løbeøkonomien).

Ud fra testresultaterne kan man identificere træningszoner, der kan bruges i den efterfølgende træningsperiode.

Testen kan eksempelvis bestå af 10 min opvarmning og herefter ca. 5 belastningstrin af 5 min hvor intensiteten øges med 1 km/t mellem hvert trin. Der startes med relativ let intensitet, og sluttes ved en intensitet lige omkring "syregrænsen" (omkring 4 mmol laktat).

### Eksempler på værdier fra en submaksimal løbetest

{% include figure image_path="https://testcenter.vih.dk/assets/images/submax-vaerdier.jpg" caption="Iltoptagelseshastighed og løbeøkonomi" alt="Iltoptagelseshastighed og løbeøkonomi" %}

**OBS:** Procent af VO<sub>2</sub>max og maksimal puls kan kun angives, hvis der også samtidigt laves en maksimal test.
{: .notice .notice--info }

På baggrund af ovenstående, er det muligt at estimere en række træningszoner:

{% include figure image_path="https://testcenter.vih.dk/assets/images/traeningszoner.jpg" caption="Puls og løbehastighedszoner" alt="Puls og løbehastighedszoner og løbeøkonomi" %}

En submaksimal test kan være med til at sige noget om [løbeøkonomien ved forskellige hastigheder]({% link _posts/2019-12-16-running-economy.md %}).

## Maksimal iltoptagelsestest

Formålet med den maksimale iltoptagelsestest er at bestemme den maksimale aerobe arbejdskapacitet, herunder den maksimale iltoptagelseshastighed og kondital samt hastighed ved VO<sub>2</sub>-max. Der måles maksimale værdier for iltoptagelse, CO<sub>2</sub>-udvekskling, puls, lungekapacitet, og laktat.

Selve testen er en progressiv max-test bestående af et belastningstrin på 2 minutter og herefter belastningstrin på 1½ minut. Der startes på den hastighed, der blev løbet ved i det sidste interval i den submaksimale-test. Herefter øges hældningen på løbebåndet med 2% for hvert interval-trin indtil udmattelse. Typisk varighed på testen er mellem 5-10 minutter. Udføres der en submax-test forud for max-testen, vil der altid være 10 min aktiv pause med let løb/gang.

Vi opererer typisk med fire indikatorer på, om man har opnået sin maksimale ydeevne.

1. Iltoptagelsen opnår steady state og måske falder lidt igen med tiden.
2. Den [respiratoriske udvekslingskvotient]({% link _posts/2020-08-08-respiratoriske-kvotient.md %}) skal være større end 1,10, da forsøgspersonen er i gang med hyperventilere, når man yder maksimalt.
3. Laktatmåling skal være over 8 mmol.
4. Pulsen skal være omkring den teoretiske maxpuls. Jeg har lavet en beregner, hvor du kan [udregne den maksimale puls]({% link _posts/2020-06-02-max-hr.md %}).

Når alle ovenstående indikationer er opfyldt antager vi, at forsøgspersonen har ydet sit maksimale.
