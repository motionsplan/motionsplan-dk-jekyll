---
title: "Kondital fra laboratorietest"
permalink: /kondital-laboratorietest/
excerpt: ""
language: da
header:
  overlay_image: https://i.ytimg.com/vi/zUyuUoU7lAQ/maxresdefault.jpg
  teaser: https://i.ytimg.com/vi/zUyuUoU7lAQ/maxresdefault.jpg
category:
  - Kondition
tags:
  - konditionstest
  - laboratorium
last_modified_at: 2019-03-06T23:14:14Z
toc: true
---


Beskrivelse af hvorledes konditionen måles i laboratoriet.

En nøjagtig iltoptagelsestest kræver at man har udstyr der kan måle ilt- og CO2-koncentrationer samt volumen på ud- eller indåndingsluften.
Hertil skal man naturligvis bruge en form for ergometer, typisk et løbebånd eller et cykelergometer.

Princippet er, at man beregner, hvor meget ilt der kommer ind i manden, samt måler hvor meget ilt han puster ud igen. Forskellen mellem disse to tal er den mængde ilt, der er blevet optaget i hans krop: iltoptagelsen.

Lidt forenklet er regnestykket:

Iltoptagelse = (Liter luft ind x iltprocent i indåndingsluft) – (liter luft ud x iltprocent i udåndingsluft)


 

 

Testprotokollen kan variere alt efter hvor veltrænet personen er, men for de fleste tests er princippet, at man gradvist øger belastningen indtil man ikke kan mere.
I situationen på billedet, hvor vi testede Nikolai Bo Larsen startede han med 4 minutter på 270 watt (efter opvarmning). Herefter blev belastningen øget med 50 watt hvert minut indtil pedalerne ikke kunne trædes rundt længere.

Vi lovede Nikolai Bo ikke at opgive hans værdier, men prøv evt. at eftergøre testen og se hvor mange minutter du holder.