---
title: &title "Stærk: Bog og Styrketræningsprogram af Jacob Beermann"
permalink: /artikel/staerk-traeningsprogram/
language: da
header:
  overlay_image: https://jacobbeermann.dk/wp-content/uploads/jacob_beermann-1.jpg
  teaser: https://jacobbeermann.dk/wp-content/uploads/jacob_beermann-1.jpg
  caption: *title
tags:
  - anmeldelse
  - styrketræningsprogram
  - styrkeløft
category:
  - Styrketræning
last_modified_at: 2019-03-10T08:39:32Z
feature_row:
  - image_path: https://imgcdn.saxo.com/_9788771801835/0x500
    alt: "Stærk - Jacob Beermann"
    title: "Stærk - Jacob Beermann"
    excerpt: "Jacob Beermann fortæller i _Stærk_, hvordan du kan gribe styrketræning an i styrkeløft. Du får en god beskrivelse af, hvordan du bygger træning op og udfører de forskellige løft. Med bogen får du også eksklusiv adgang til en Facebookgrupppe, og du får et træningsprogram på 16 uger."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/staerk_jacob-beermann_haeftet_9788771801835"
    btn_label: "Køb bogen*"
    btn_class: "btn--success"
gallery:
  - image_path: https://cdn.shopify.com/s/files/1/0129/4532/products/IMG_8426_1024x1024.jpg?v=1329043769
    url: https://shop.maxer.dk/products/no-brain-no-gain
    title: "T-shirt lavet af Jacob Beermann"
    alt:  "T-shirt lavet af Jacob Beermann"
gallery_content:
  - image_path: https://maxer.dk/sites/default/files/staerk-bog-indholdsfortegnelse2.jpg
    url: https://maxer.dk/sites/default/files/staerk-bog-indholdsfortegnelse2.jpg
    title: "Indholdsfortegnelse til Stærk"
    alt: "Indholdsfortegnelse til Stærk"
---

Jacob Beermann har skrevet bogen "Stærk" som en introduktion til, hvordan du kan blive rigtig stærk. Beermann tager sit udgangspunkt i squat, bænkpres og dødløft, som er disciplinerne i styrkeløft. Bogen er en fremragende introduktion til styrketræning, og du får et 16 ugers gennemarbejdet træningsprogram og adgang til en eksklusiv Facebookgruppe med i købet.

Jacob Beermann som også står bag [maxer.dk](https://maxer.dk/) har skrevet en rigtig god indføring til styrketræning og [styrkeløft]({% link _posts/2019-11-19-regler-styrkeloft.md %}). Du får en rigtig grundig introduktion til, hvordan du kan bygge din styrketræning op, og du får en grundig indføring i de tekniske aspekter af squat, bænkpres og dødløft. Jacob Beermann driver også podcasten [Stærk & Smertefri, som du kan lytte til her](https://maxer.dk/staerk-smertefri/).

{% include gallery caption="_No brain. No gain._ Dette slogan bruger Jacob Beermann ofte. Træningen bliver ikke bedre, fordi den er hårdere. Planlægning gør træningen smartere. Beermann sælger også budskabet på sine [t-shirts](https://shop.maxer.dk/products/no-brain-no-gain)." %}

Når du køber bogen, får du også et **træningsprogram til styrkeløft** og adgang til en **eksklusiv Facebookgruppe**, hvor læserne af bøgerne deler tips, og hvor Jacob Beermann også er aktiv med at svare på spørgsmål.

"Stærk" viser dig, hvordan du med tålmodighed kan blive rigtig stærk. Du lærer at principperne som **progressivt overload** og **specificitetsprincippet**. Bogen er en rigtig god indføring i styrketræning, og hvis du har forståelse for principperne i bogen, kan det spare dig for rigtig mange ærgelser og fejl, når du starter din træning. Men bogen kan også sagtens bruges af den mere erfarne, hvis du vil finde et godt system for din træning.

Stærk er en virkelig god bog til at blive klogere af, hvis du gerne vil blive stærk i de tre store løft fra styrkeløft.

{% include gallery id="feature_row" %}

## Video om Stærk

{% include video provider="youtube" id="32svrapEi8Q" %}

## Indholdsfortegnelse til Stærk

Når du har skimmet indholdsfortegnelsen til Beermanns Stærk, så får du formentlig lyst til at [købe bogen\*](https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/staerk_jacob-beermann_indbundet_9788771801835). Bogen og det medfølgende træningsprogram er i hvert fald alle pengene værd.

1. Indledning
2. Sådan bliver du stærk
   - De vigtigste træningsparametre
   - Progression og variation
   - Øvelse gør mester
   - Det misforståede 80/20-princip
3. Bevægelse i et større perspektiv
   - Din krop kan ikke noget, som den ikke må
   - Prisen for (over)specialisering
   - Din hjerne har et kort over alle led og bevægelser
   - Når træningen gør ondt
   - Placebo og nocebo
   - Calm shit down, build shit back up
4. Løfteteknik
   - Hvorfor skal vi arbejde med teknik=
   - Det er tanken, der tæller
   - Sådan arbejder jeg med løfteteknik
   - Find vej
   - Opvarmning før træning
   - Sikkerhed til træning
   - Squat teknik
   - Bænkpres teknik
   - Dødløft teknik
   - Varianter af de tre store
5. Mental styrke
   - Tag ansvar for dit liv
   - Sprint eller maraton
   - Fokuseér på det du faktisk kan påvirke
   - Jagt forbedringer
   - Kend dig selv og dine tendenser
   - Sæt livet i perspektiv
6. Alt det udonom træningen
   - Kosten er dit brændstof
   - Søvn
   - Alkohol
   - Stress
   - Bogens slutning er din start
7. Træningsprogram

{% include gallery id="gallery_content" caption="Indholdsfortegnelsen til [Stærk\*](https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/staerk_jacob-beermann_indbundet_9788771801835)." %}

## Principperne i Stærk styrketræningsprogrammet

Der er mange måder at blive stærk på. Jeg har beskrevet et eksempel på [Reactive Training Systems]({% link _posts/2019-10-24-rts-training-intermediate.md %}) og [Texas Method]({% link _posts/2019-10-24-texas-method.md %}), men der er virkelig mange programmer og forslag til at blive stærk.

Jacob Beermann skruer frekvensen op ud fra **specificitetsprincippet**, fordi man bliver bedre til det, man træner. Fokus er styrkeløft, og derfor giver det god mening at man hver dag træner de forskellige løft. I Beermanns program træner man squat, bænkpres og dødløft hver gang med forskellige variationer. Programmet findes til 3, 4 eller 5 dage.

**Intensiteten** i programmet er imidlertid skruet lidt ned. Det er gjort bevidst af tre grunde:

1. At træne med lidt lavere intensitet gør **restitutionen lettere**, hvilket **nedsætter skadesrisikoen**.
2. Det er lettere at **øve teknikken**, når intensiteten er lidt lavere.
3. Hvis intentionen i de enkelte løft er maksimal, så _primer_ du stadig nervesystemet til høj fyringsfrekvens.

Den højfrekvente træning vil være ny for mange, og det kræver tålmodighed at følge den tilgang. Beermann beskriver lidt flere af sine tanker i podcasten [Hvorfor træner du så tungt?](https://maxer.dk/staerk-smertefri/hvorfor-traener-du-saa-tungt).

I programmet er der typisk 5+ sæt i de enkelte løft, hvilket også tager sin tid, når man går i gang med træningen.

Programmet er et **procentbaseret styrketræningsprogram**, hvor du starter med at finde din [1RM-max]({% link _posts/2019-10-16-1rm-beregner.md %}) ud fra en 5RM test. 

[Køb Stærk hos Saxo\*](https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/staerk_jacob-beermann_indbundet_9788771801835){:rel="nofollow" class="btn btn--large btn--danger" } eller hos [Bodyman\*](https://www.partner-ads.com/dk/klikbanner.php?partnerid=28187&bannerid=20604&htmlurl=https://www.bodyman.dk/shop/staerk-jacob-beermann-36182p.html){:rel="nofollow" class="btn btn--large btn--info" }

Programmet er delt op i to faser, der hver tager 8 uger:

1. **Grundtræning**. Fokus er på relativt stor volumen, hvor uge 1 starter med 5-6 sæt med 6-8 reps i de forskellige løft. Mandag er typisk konkurrenceløftene squat, bænkpres og dødløft, mens de andre dage er variationer af løftene. Grundtræningen er i 8 uger, hvor der i uge 7 køres ned mo 5-6 sæt med 4-6 reps. I uge 8 laves der mandag en ny tung 5'er, som bliver udga ngspunktet for opkøringsfasen.
2. **Opkøring**. Fokus er på at blive mere specifik mod at kunne lave en 1RM i de tre løft. Det er mere blandet med, hvor mange sæt og gentagelser, hvilket kan være alt fra 5-12 sæt med 1-8 reps. Frem mod uge 8 bliver det mere og mere specifikt med færre reps.

Træningsprogrammet tager typisk mellem 1-2 timer, da der er rigtig mange sæt og gentagelser, og du skal have lidt pause undervejs. I betydnelsen af programmet er vægtene ikke så tunge, og der kan du lave pauserne lidt kortere, mens du senere får brug for lidt længere pauser.

For hver dag i styrketræningsprogrammet er det angivet, hvilke muskelgrupper du med fordel kan træne som suppleringsøvelser. Det er en rigtig god ide i hvert fald at afsætte lidt tid i programmet til de små skuldermuskler og lidt aktivt horisontalt træk, som forskellige [rows og rows-varianter]({% link _posts/2020-07-06-rows.md %}), men det kan også anbefales at lave nogle [unilaterale øvelser]({% link _posts/2010-03-09-unilateral-traening.md %}), da programmet fokuserer meget på bilaterale øvelser.

Den overordnede progression i programmet giver en god ide om, hvordan programmet er bygget op. Alle detaljerne om hvordan programmet er skruet sammen for de enkelte variationer, og hvad det nøjagtigt betyder for antallet af sæt og gentagelser, må du købe bogen for at finde ud af.

### Grundtræning

| Programuge | Reps + Intensitet |
|-|-|
| 1 | 8 @ 60% |
| 2 | 7 @ 65% |
| 3 | 6 @ 70% |
| 4 | 6 @ 67% |
| 5 | 5 @ 73% |
| 6 | 5 @ 75% |
| 7 | 4 @ 77,5% |
| 8 | Ny 5RM test |

### Opkøring

| Programuge | Reps + Intensitet |
|-|-|
| 9 | 4 @ 76% |
| 10 | 3 @ 80% |
| 11 | 2 @ 85% |
| 12 | 1 @ 90% |
| 13 | 3 @ 77,5% |
| 14 | 1 @ 94% |
| 15 | 3 @ 72% |
| 16 | Ny 1RM test |

Jeg har indtryk af, at mange undrer sig over, at du i uge 5, hvor du begynder at køre 5'ere ligger noget under vægten fra din 5RM, du har lavet i den første uge.

Beermanns pointe med det er netop, at man kan fokusere på perfekt teknik, og så længe du sørger for at _intended barspeed_ er høj, så kan du pga. den højfrekvente træning stadig have styrkefremgang, selvom du løfter under din maksimale styrke.

Når du har kørt en cyklus, så kan du egentlig bare starte på programmet igen med nye 5RM-tests.

### Øvelser i programmet

I Stærk bruges naturligvis de tre store styrkeløft; squat, bænkpres og dødløft.

Programmet udnytter [forskellige variationer af squat, bænkpres og dødløft]({% link _posts/2019-11-19-variationer.md %}).

- Squat med tempo 505, hvor den [excentriske og koncentriske]({% link _posts/2020-08-11-excentrisk-koncentrisk.md %}) fase udføres meget langsomt med 5 sekunder.
- Squat med stop, fx i bunden.
- Front squat.
- Bænkpres med smalt og medium greb.
- Bænkpres med stop.
- Bænkpres med langsom excentrisk fase.
- Incline Bænkpres
- Dødløft med bredt greb.
- Dødløft på klods.
- Stivbenet dødløft.

## Konklusion

Jacob Beermann er en af de personlige trænere i Danmark, der er mest gavmild med sin viden. Beermann har bl.a. lavet [maxer.dk](https://maxer.dk), som jeg også nævner på listen over de [bedste danske blogs]({% link _posts/2020-07-31-bedste-danske-blogs.md %}), hvor han deler et væld af gratis indhold af virkelig høj kvalitet. Jeg fremhæver også Beermanns Stærk & Smertefri på listen over de [bedste danske podcasts]({% link _posts/2020-08-03-podcasts.md %}) og han har også en af de [bedste, følgeværdige Instagram-profiler]({% link _posts/2020-09-11-bedste-instagram.md %}).

## Køb Stærk

{% include feature_row type="left" %}
