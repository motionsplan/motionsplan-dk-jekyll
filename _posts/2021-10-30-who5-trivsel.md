---
title: &title "Trivselsindeks: Test din trivsel med WHO-5"
seo_title: "Trivselsindeks: Test din trivsel med WHO-5"
permalink: /who5-trivselindekset/
language: da
header:
  overlay_image: https://images.unsplash.com/photo-1499209974431-9dddcece7f88?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1970&q=80
  teaser: https://images.unsplash.com/photo-1499209974431-9dddcece7f88?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
category:
  - Træning
tags:
  - træning
last_modified_at: 2021-10-14T08:14:14Z
toc: true
#faq:
# - question: "Hvad hedder træningsafhængighed på engelsk?"
#   answer: "På engelsk er de mest anvendte betegnelser for træningsafhængighed 'exercise #addiction' og 'exercise dependence'."
# - question: "Er træningsafhængighed en spiseforstyrrelse?"
#   answer: "Træningsafhængighed er ikke en spiseforstyrrelse. Tvangshandlingerne er nemlig #ikke centreret omkring spisevaner, men derimod motion og træning. Træningsafhængig og #spiseforstyrrelser følges dog ofte ad."
feature_row:
  - url: https://www.partner-ads.com/dk/klikbanner.php?partnerid=28187&bannerid=55158&htmlurl=https://tales.dk/besat-af-traening-naar-sund-motion-bliver-til-skadelig-afhaengighed_mia-beck-lichtenstein_9788777068515
    image_path: https://cdn6.tales.dk/00002/10544/cover.20160910.jpg
    title: "Besat af træning"
    excerpt: "Denne bog er den første på dansk, der omhandler den overdrevne og ekstreme træningsiver, som i nogle tilfælde kan udvikle sig til en negativ afhængighedstilstand. Bogen er skrevet af Mia Beck Lichtenstein."
    btn_class: btn--danger
    btn_label: Læs mere
    rel: sponsored nofollow noopener
  - url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/find-traeningsbalancen_mia-beck-lichtenstein_epub_9788771581973
    image_path: https://imgcdn.saxo.com/_9788771581973/0x500
    title: "Find træningsbalancen"
    excerpt: "Er du vild med sport, at bruge kroppen, træne målrettet og konkurrere? Giver motion og idræt dig glæde og energi? Men sker det også at træningen styrer dit liv? Eller at du træner , selvom du har smerter og ved, at du burde lade være?"
    btn_class: btn--danger
    btn_label: Læs mere
    rel: sponsored nofollow noopener
---

## Hvad er WHO-5

WHO-5 er et mål for trivsel. Det består af fem spørgsmål om, hvordan testpersonen har følt sig
tilpas i de seneste to uger. WHO-5 måler graden af positive oplevelser, og kan anvendes som et mål
for personers generelle trivsel eller velbefindende.

WHO-5 har været testet i forskellige befolkningsgrupper i flere lande. Det er simpelt at anvende, og
der er efterhånden mange erfaringer, der taler for, at det er et pålideligt mål for personers trivsel.

## Trivselsindekset WHO-5
Sæt venligst, ved hvert af de 5 udsagn, et kryds i det felt der kommer tættest på, hvordan du har følt dig i de seneste to uger. Bemærk at et højere tal står for bedre trivsel.
Eksempel: Hvis du har følt dig glad og i godt humør i lidt mere end halvdelen af tiden i de sidste to uger, så sæt krydset i feltet med 3-tallet i øverste højre hjørne.

{% include calculate-who5.html %}

## Det skal bemærkes:

- At WHO-5 ikke direkte måler dagligdags funktion, selvom der formodes at være en
sammenhæng mellem funktionsevne og trivsel.
- At WHO-5 ikke er et diagnoseværktøj, men kan betragtes som et termometer for trivsel. Hvis en
person scorer lavt, kan det være tegn på, at han eller hun har brug for støtte eller behandling.

Men det vil i givet fald være en lægelig opgave evt. at udrede dette nærmere.

WHO-5 er udviklet af professor Per Bech for WHO, men kan frit anvendes til måling af trivsel.

Hvordan kan WHO-5 bruges i forbindelse med evaluering af kommunale indsatser

WHO-5 kan bruges i forbindelse med før- og eftermålinger af sundheds- og sociale indsatser, der
helt eller delvist har til formål, at forbedre borgernes trivsel/mentale sundhed. WHO-5 kan bruges
som et mål for, om borgerne får forbedret deres generelle trivsel i den tidsperiode, som indsatsen
har varet. Dette kan være med til at sandsynliggøre, om indsatsen har haft en positiv effekt på
borgernes trivsel.

Der vil blive udarbejdet en elektronisk indtastningsfil, som automatisk beregner pointtallet for den
enkelte testperson. Samtidig lagres resultatet for hver enkelt testperson (fordelt på køn og alder), så
der kan beregnes gennemsnit og spredning for interventionsgruppen. Hvis målingerne gentages, kan
der tegnes kurver for udviklingen over tid.

**Førmåling**: Borgerne testes forud for indsatsen enten ved selv at udfylde spørgeskemaet eller via
samtale med en kommunal medarbejder, som udfylder skemaet sammen med
borgeren.

**Midtmåling**: Ved længerevarende indsatser (mere end tre mdr.) anbefales det at gennemføre en
midtvejsmåling.

**Eftermåling**: Ved afslutning af indsatsen eller umiddelbart derefter testes borgerne igen.

- Der er ikke nogen standard for, hvor længe indsatsen skal vare, for at det giver mening at
anvende WHO-5 som før- og eftermåling. Der er erfaringer med at anvende WHO-5 på
behandlingsindsatser på 15-20 dage, men i forbindelse med forebyggende indsatser anbefales
det generelt, at de strækker sig over længere tid.
- Der er heller ikke nogen standard for, hvor stor en gruppe borgere der skal testes, for et få et
pålideligt billede af om indsatsen påvirker trivslen. Generelt giver en større interventionsgruppe et mere pålideligt resultat, ligesom det er vigtigt at sikre, at deltagelsesprocenten i
interventionsgruppen bliver så høj som muligt.
Hvordan udregnes resultatet

Pointtallet beregnes ved at tallene i de afkrydsede felter lægges sammen (se spørgeskemaet på sidste
side), og at summen derefter ganges med fire. Der fås nu et tal mellem 0 og 100. Jo flere points jo
højere trivsel. Hvis tallet er under 50, kan testpersonen være i risiko for depression eller at være
udsat for en langvarig stressbelastning (se næste afsnit).

## Tolkning af resultater

**Standard**: Gennemsnittet for befolkningen som helhed er 68 pointtal, men ved pointtal over 50 er
testpersonen ikke umiddelbart i risiko for depression eller langvarig stressbelastning:

Pointtal mellem 0-35: Der kan være stor risiko for depression eller stressbelastning

Pointtal mellem 36-50: Der kan være risiko for depression eller stressbelastning

Pointtal over 50: Der er ikke umiddelbart risiko for depression eller stressbelastning

Et pointtal på 50 eller derover kan derfor anvendes som et mål borgerne gerne skal
tilnærme sig - fx med hjælp fra sundheds- og sociale indsatser. I forbindelse med
kliniske indsatser regnes en forøgelse (eller forringelse) på 10 pointtal for en klinisk
signifikant forskel, dvs. en forskel i trivsel der er så stor, at den kan tilskrives
indsatsen.

Alder: Der er erfaring med at bruge WHO-5 til personer fra 16 år og op. 16-20-årige scorer
typisk lidt lavere end 20-80-årige (personer over 80 år scorer typisk lavest)

Køn: Kvinder scorer typisk lidt lavere end mænd (hhv. 67 og 69 pointtal i gennemsnit).

## Tilbagemelding til den enkelte

Det anbefales at testen udføres under tilstedeværelse af en kommunal medarbejder, der med det
samme kan give en tilbagemelding: Dels oplyse hvilket pointtal personen har fået. Og dels give en
vejledende melding om personens resultat:

0-35: Du ligger væsentligt lavere end gennemsnittet for resten af befolkningen. Resultatet
tyder på, at du ikke er på toppen, og der kan være en reel risiko for, at du lider af
depression eller langvarig stress. Du bør overveje at søge hjælp hos din læge, for at få
det undersøgt.

36-50: Du ligger lavere end gennemsnittet for resten af befolkningen. Resultatet tyder på, at
du nok ikke har det helt godt. Vær opmærksom på, om du får det bedre eller værre og
søg evt. læge, hvis du får det værre.

Over 50: Du ligger her inden for gennemsnittet for resten af befolkningen som er 68 med en
nedre grænse omkring 50.
Når WHO-5 anvendes gentagne gange ved før-, midtvejs- og eftermålinger fås desuden et billede
af, om tendensen går nedad over tid. Dette er også et tegn på, at personen ikke har det godt, som der
skal følges op på – evt. i form af besked om at søge læge.
