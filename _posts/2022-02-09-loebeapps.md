---
title: &title "Hvad er den bedste løbe app til løbetræning 2022?"
permalink: /loebe-apps/
language: da
header:
  teaser: https://images.unsplash.com/photo-1585250003309-694ff34512d7?ixlib=rb-1.2.1&ixid=MnwxMjA3fDB8MHxzZWFyY2h8MjZ8fHJ1bm5pbmclMjBhcHB8ZW58MHwwfDB8fA%3D%3D&auto=format&fit=crop&w=400&q=5
  caption: *title
category:
  - Kondition
  - Løb
tags:
  - apps
last_modified_at: 2022-01-27T22:21:26Z
gallery_garmin:
  - image_path: /assets/images/blog/loebeapp-garmin-1.jpg
  - image_path: /assets/images/blog/loebeapp-garmin-2.jpg
  - image_path: /assets/images/blog/loebeapp-garmin-3.jpg
gallery_vdot:
  - image_path: /assets/images/blog/loebeapp-vdot-1.jpg
  - image_path: /assets/images/blog/loebeapp-vdot-2.jpg
  - image_path: /assets/images/blog/loebeapp-vdot-3.jpg
gallery_strava:
  - image_path: /assets/images/blog/loebeapp-strava-1.jpg
  - image_path: /assets/images/blog/loebeapp-strava-2.jpg
gallery_stryd:
  - image_path: /assets/images/blog/loebeapp-stryd-1.jpg
  - image_path: /assets/images/blog/loebeapp-stryd-2.jpg
  - image_path: /assets/images/blog/loebeapp-stryd-3.jpg
---

Jeg er hele tiden på udkig efter nye apps, der kan hjælpe mig i træningen. Jeg har været på udkig efter den bedste løbe app, og jeg har fundet nogle rigtig gode bud.

Den bedste løbe app til løbetræning er naturligvis den, der dækker netop dit behov.

Lad os dykke lidt ned i, hvad apps kan hjælpe dig med, og hvilke løbeapps til din smartphone, som er værd at kigge på.

## Hvad er den bedste løbe app?

Den bedste løb app skal dække dit behov. Men sommetider ved man jo ikke helt hvad ens behov er, før man er blevet inspireret. Hvad har du brug for på dine [løbeture](/loebetur/).

- Bruger du pulsmåling og vil du gerne se din puls i løbetræningen?
- Vil du gerne måle din distance og højdemeter og kunne se det på et kort bagefter?
- Vil du gerne bruge appen til at [tage tid på din løbetur og intervalløb](/tag-tid-paa-loebetraening/)?
- Vil du gerne lytte til musik, mens du løber?

Du kan faktisk finde en app til det meste. I dette indlæg fokuserer jeg på løbe apps. Jeg har prøvet rigtig mange, men du har måske dine egne favoritter.

### 1. Garmin Connect

Jeg bruger selv Garmin Connect mest, fordi jeg har et Garmin ur. Ulempen ved Garmin Connect er, at du ikke kan starte og optage dine træningsture og løbeture direkte i appen.

Det er en rigtig fin træningsapp, som jeg også bruger som [ruteopmåler til løberuter](/ruteopmaaler-loebetur/). Jeg bruger den til [pulstræning](/pulstraening/).

Har kan du få din [skridtlængde og løbekadence](/gennemsnitlige-skridtlaengde-kadence-loeb/), hvis du har et pulsbælte eller en footpod.

I appen kan du opbygge din løbetræning eller ruter, og så kan du sende dem til dit Garmin [pulsur og løbeur](/pulsure/).

{% include gallery id="gallery_garmin" %}

### 2. NIKE+ Running

Nike Plus Running er en enkel app, som kan det mange efterspørger i en løbeapp. Du kan spille musik, måle løberuten og registrere hastighed og tid. Hvis du har et pulsbælte med bluetooth, så kan du også få pulsen ind i appen. Efter løbeturen kan du registrere dit humør, løbeunderlaget og dine løbesko, så du kan tracke, hvornår de skal udskiftes.

Appen er gratis, og det er formentlig den bedste gratis løbe app i øjeblikket.

### 3. V.O2 - Jack Daniels Running Formula

V.O2 er baseret på Jack Daniels Running Formula lavet af den berømte coach, Jack Daniels. Vi har en [løbsberegner](/loebesiden-jack-daniels-loebeberegner/) her på sitet, men her har du en app, hvor du løbende kan gemme dine beregninger til at udregne Vdot.

{% include gallery id="gallery_vdot" %}

### 4. Strava

Strava er rigtig populær blandt cyklister. Mange andre apps kan synkronisere op mod Strava, fx Polar Beat eller Garmin Connect. Her kan du få vist din rute, og de forskellige løbemålinger, du har lavet på din vej. I Strava kan du konkurrere mod andre på de såkaldte 'segmenter', som er virtuelle strækninger, hvor du kan se andres tider. Det kan være meget motiverende, men er nok størst i cyklingen.

{% include gallery id="gallery_strava" %}

### 5. Runkeeper

RunKeeper er en af de ældre løbe apps. Den er stadig ret populær blandt løbere, men den har høj konkurrence fra de andre apps. Jeg bruger den ikke selv længere, fordi jeg hovedsageligt bruger Garmin Connect, men tjek den ud.

### 6. Map My Run by Under Armour

Under Armour opkøbte den tidligere meget populære og danskudviklede Endomondo. Det gjorde de formentlig primært for at lægge den sammen med deres egen Map My Run, som har mange af de samme features som Endomondo havde. Map My Run er gratis, men der er reklamer undervejs, når du bruger appen. Jeg synes Nike Plus Running er lidt mere gennemført lige nu.

### 7. Stryd

Stryd er en lille smart wattmåler til løb. Hvis du har investeret i wattmåleren, så får du også adgang til den gratis version af Stryd appen. Det er en rigtig lækker app, hvor du får rigtig mange [løbemålinger og informationer med løbedynamik](/loebedynamik-loebemaalinger/) om dine løb.

{% include gallery id="gallery_stryd" %}

### 8. Zwift

I løbet af vinteren så løber jeg sommetider på løbebåndet, men for at få lidt mere inspiration, så er det sjovt at træne lidt mod andre. Det kan du gøre i Zwift, som oprindeligt er lavet til cykelløb.

Det er blevet muligt også at lave [wattmåling i løbetræning](/loeb-watt/). Derfor kan du løbe mod andre i den [virtuelle Zwift-verden](/komplet-begynderguide-zwift/). Desværre koster Zwift noget. Det kunne være rigtig interessant med en gratis mulighed for at løbe mod andre.

## Konklusion

Der er rigtig mange gode løbe apps. Her var et udsnit af nogle af de bedste. Hvis du kender nogen, der er endnu bedre, så skriv endelig.
