---
title: &title "Hvordan lærer jeg at løbe hurtigere?"
seo_title: "8 tips til at blive en hurtigere løber"
permalink: /loeb-hurtigere/
language: da
header:
  teaser: https://images.unsplash.com/photo-1610969770059-7084269fa3be?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Kondition
  - Løb
tags:
  - træningsprogram
  - træning
  - løb
last_modified_at: 2022-01-27T22:21:26Z
---

Hvis du gerne vil være en hurtigere løber, så er der flere ting du kan gøre. Hvis du følger disse tips til din løbetræning, så kan du lære at løbe hurtigere.

De forskellige tips og råd kan bruges uanset om du gerne vil løbe hurtigere på 5 km eller bruge kortere tid på at løbe en maraton.

Lad os dykke ned i de gode tips til at få mere fart i fødderne på løbeturen. Gør dig klar til at optimere dit løb.

{% include figure image_path="https://images.unsplash.com/photo-1613937574892-25f441264a09?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=5" caption="Hvordan løber jeg hurtigere? Tjek disse tips til at blive en hurtigere løber." alt="hurtige løbere" %}

Tjek først denne video for at få en grundlæggende forståelse for, hvad der skal til for at **løbe hurtigere**.

{% include video provider="youtube" id="VBWGAFInyjQ" %}

## 1. Planlægning kan gøre dig til hurtigere løber

Hvis du gerne vil være en bedre løber, så kan det helt sikkert betale sig at planlægge træningen. Jeg har god erfaring med at planlægge min træning en måneds tid frem i tiden, men du kan også lave meget længere planer eller bare den næste uges tid.

Hvis du gerne vil være en bedre løber, så er det allervigtigste, at du løber regelmæssigt og kontinuerligt. Hver gang jeg ikke selv har en plan, så ender det med, at der bliver for langt mellem de enkelte træninger.

Med en plan, så springer man ikke lige over træningen så let. Typisk forsøger jeg at beslutte mig for tidspunkter på forhånd, men hvis det glipper, så er planen mest en tjekliste. Hvis der er en dag, hvor jeg ikke helt har lyst, så tager jeg mig sammen til en fem minutters løbetur i roligt tempo. Så ender det typisk med at jeg løber lidt længere.

Vi har skrevet mere om, hvordan du selv kan [planlægge dit løbeprogram](/guide-til-loebeprogram/).

## 2. Brug intervaltræning – også selvom du hader det

[Intervalltræning](/intervaltraening/) og intervalløb bør være en del af din træning, hvis du vil være en hurtigere løber. Intervalløb kan være med til at forbedre din maksimale iltoptagelse samtidig med, at den høje intensitet også kan optimere din løbeøkonomi.

I intervalløb skal du op i de rigtig høje intensiteter, så det er ikke så behageligt at løbe så hurtigt. Derfor skal du naturligvis også bygge træningen stille og roligt op.

Når du vælger at bruge intervaller, så skal selve intervallerne føles hårde. Pausen bruges til at restituere, så du kan arbejde hårdt i næste interval.

Intervaller er naturligvis virkelig hårde, så du skal ikke gøre det for ofte. Et eksempel på intervaller, som ofte bliver brugt med løbere er:

- 10-20-30
- 3-5 minutters løb og 2-3 minutters pause

Du kan eksperimentere med aktiv pause i forhold til at hvile fuldstændigt. Vi har skrevet en masse forslag til [intervaltræning til løb](/intervallob-intervaltraening/), hvor du kan blive inspireret.

## 3. Undgå 'junk miles'

Hvis du gerne vil være hurtigere, så skal intervalltræning ikke fylde al din træning. Du skal træne løb på forskellige måder. Hvis du laver afvekslende træning, hvor du rammer både lave, moderate og høje intensiteter og arbejder med løbeteknik, så bliver du en hurtigere løber.

Min oplevelse er, at rigtig mange ender med ofte at løbe med en intensitet i det moderate område. Det betyder imidlertid, at du hverken får hævet din maksimale iltoptagelse eller arbejdet med udholdenheden.

Du kan læse mere om at undgå 'junk miles' på [www.loebeshop.dk](https://www.loebeshop.dk/inspiration/bliv-en-hurtigere-lober-junk-miles).

## 4. Styrketræning gør dig hurtigere

Styrketræning er meget effektivt, hvis du gerne vil blive en bedre løber. Hvis du er stærkere, så kan du løbe mere effektivt. Der er lavet mange studier, der viser, at tng styrketræning som supplement til løbetræningen kan være med til at forbedre løbeøkonomien. I mange studier bliver brugt squat og dødløft.

Her kan du se nogle af de indlæg vi har skrevet om styrketræning og løb.

{% assign site_posts = site.posts | where: "category", "Løb" | where: "tags", "styrketræning" | sort: "date" %}

<div class="feature__wrapper">

{% if site_posts.size > 0 %}
  {% for post in site_posts %}
    {% include archive-single.html type="grid" %}
  {% endfor %}
{% endif %}

</div>

## 5. Vægt og løb

Løb er en vægtbærende aktivitet. Når du beregner dit [kondital](/kondital/), så er vægten en væsentlig del af udregningen. Min filosofi er, at kroppen tilpasser sig til det du laver. Det kan bedre betale sig at træne for at blive hurtigere til at løbe end at tabe vægt for at blive hurtigere.

{% include figure image_path="https://images.unsplash.com/photo-1613936360976-8f35cf0e5461?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=5" caption="Når du ser verdensklasseløbere, så er der ikke meget ekstravægt på kroppen. Hvis du gerne vil være rigtig hurtig, så har vægten betydning. Det er dog det sidste parameter, jeg selv ville optimere." %}

Men derfor anslår man stadig, at du kan forbedre dine kilometertider, hvis du bliver en lettere løber. Du kan prøve vores beregner til at estimere din [vægtændrings estimerede påvirkening af din løbetid](/vaegttab-loebetid/).

Hvis du spiser for lidt, så kan du imidlertid ikke restituere ordentligt og være klar til at træne igen, så det er hele tiden en balance.

{% comment %}

## 7.Optimer dit udstyr

Der er flere ting du kan skrue på.
Dine løbesko kan være et parametre. Der findes lettere racesko som skærer en del gram af totalvægten på skoen. Det er selvfølgelig ikke noget der giver dig 30 sekunder pr. kilometer, men det kan sagtens give lidt.

Pulsuret, eller rettere løbeuret kan hjælpe dig
Du skal som udgangspunkt ikke bruge pulsen til at optimere ud fra, med mindre du er ekstrem nørdet. Men at investere i et løbeur der kan hjælpe dig med at holde styr på dine kilometer tider, og kan fortælle dig lidt om distance m.m. Det er klart at foretrække. Du får bare så meget mere styr på din træning, og har bedre mulighed for at optimere da overblikket bliver meget bedre.
Og hvis du kan, så kig efter om du kan bruge og opbygge din egen træning med uret. Hvis du kan bygge dine intervaller op, og lade uret styre dem når du træner, så kan du holde 101% fokus på træningen, og skal ikke tænke på tid, og se på ur eller telefon.


## 1.Drop løbesko – find din cykel

Det kan lyde underlugt, men det er faktisk sådan (se også næste tip) at hvis du kalkulere med at træne højintens 1-2 gange om ugen, så vil din form blive bedre, og du kan derfor opnå en bedre løbe økonomi, og i sidste ende blive hurtigere.

Du kan med fordel (jeg har selv praktiseret det med succes) bruge din motionscykel, eller en tur i spinningslokalet til at blive en hurtigere løber. Især når du spinner så får du nogle høj intense træningspas som virkelig kan give udslag på både form og også dine benmuskler.

Det er dog vigtigt at du lærer balancen at kende – for hvis du overtræner med spinning, så ener du mange gange med den modsatte effekt. Nemlig at dine ben bliver trætte, og så går det faktisk nok den modsatte vej, så bliver du en langsommere løber. Så gør det med måde, men gør du det, så lover jeg dig du kan mærke en effekt.

## 5.Tænk på kroppen som en helhed

Det er egentlig ment lidt som en løftet pegefinger. Du skal have hele din krop med i projektet. Der SKAL være tid til at restituere, og ikke mindst søvn. Det er vigtigt at kroppen får den korrekte hvile, og tiden til at komme sig.

Så lad vær med at lade dig gribe af stemningen – det kan man meget nemt når det går godt. Men husk altid på at kroppen skal kunne præstere maksimalt, så den har brug for hvile. Det eneste der sker hvis ikke du giver din krop den nødvendige hvile er at du højner risikoen for skader, og dine træningspas blive mindre effektive, da kroppen ikke kan præstere på højeste niveau. Så bliver det svært at forbedre sig, og derved blive en hurtigere løber.



***


SOV MEGET

Nemt ikke? Mange løbere får for lidt søvn. Eller det gælder faktisk mange mennesker generelt. Hvis du træner hårdt, skal du gå efter 8 timers søvn og ellers minimum 7 timers søvn. Dine muskler har brug for at restituere og du har brug for søvnen for at kunne løbe hurtigere. Din krop skal være udhvilet og klar til den kamp, det er.

SPIS OG DRIK RIGTIGT

Kroppen skal også have den rette næring. Så sørg for at få både frugt, grøntsager, sunde kulhydrater og rigeligt med væske.

Hvis du har et specifikt løb, du gerne vil være skarp på, så sørg for at få kulhydrater aftenen inden – f.eks. pasta og grøntsager og evt. kødsovs. Sørg også for rigeligt med vand dagen inden. Men ikke så meget, at du skal op og tisse to gange om natten. Det er lidt en kunst. På selve dagen skal du sørge for at være godt hydreret, så drik rigeligt med vand i timerne op til løbet (men ikke for meget de sidste timer, da du kan opleve, det skvulper i maven.

TRÆN EFTER PULSZONER

Det er lidt som intervaltræning, men du holder bare skarpt øje med din puls mens du løber. Således at du holder din puls i et bestemt niveau under hele løbet. Det kræver lidt regning at finde ud af, hvor du skal holde pulsen. Kommer an på din form, alder og hvor langt du skal løbe.

OPTIMER DE SMÅ TING

Er der noget ved dine strømper, der generer? Går dit snørebånd løst? Irriterer dine underbukser dig? Får du håret i øjnene? Få identificeret, hvad der generer dig og gør noget ved det. Prøv noget andet løbetøj, tag et hårbånd på eller lav hestehale. Et eller andet for at optimere dine betingelser.

LØB MED MUSIK

Her er vi nok ude i at snyde dig selv. Men mange siger, at med den rette musik i ørerne, så løber de hurtigere. Det er ikke sikkert, det virker for dig, men du bør prøve det. Du skal jo ikke vælge meditationsmusik, men noget med gang i.

SKÆR NED PÅ ALKOHOL

Jeg har ikke noget videnskabeligt belæg for at skrive dette her, men jeg har opdaget, at når jeg skærer ned på alkohol, så er det nemmere for mig at forbedre mine tider. Nok også fordi det er nemmere at passe min træning. Et enkelt glas vin eller to om ugen gør nok ikke det store. Men går du i byen og drikker dig halvfuld, så prøv at vælge det fra og se, om ikke der sker noget.

TRÆN MED ALTERNATIVE TRÆNINGSFORMER

For at træne så at sige "bredere" kan du afprøve andre træningsformer, der styrker dine ben yderligere. Et eksempel kan være at træne en gang ugentligt på en Airbike eller en crosstrainer.

KOM IGANG

Du ved jo først, om din tid er forbedret, hvis du holder øje med dine tider. Jeg vil anbefale at teste dig selv hver 2. eller 3. måned på en atletikbane, hvor du løber 3 km på tid. Her skal du varme op og så give den alt du kan i 3 km. Notér tiderne ned, så du kan se, om du forbedrer dig. Det er meget motiverende.

God fornøjelse med at løbe hurtigere

{% endcomment %}
