---
title: &title "Sprintceller: Test hvor hurtigt du løber og accelererer"
excerpt: "Med sprintceller kan du ret præcist måle sprinthastighed og accelerationsevne. Den præcise tidtagning fås i forskellige variationer, men fælles for dem alle er at de præcist kan tage tid."
permalink: /sprinttest-med-sprintceller/
language: da
header:
  teaser: https://images.unsplash.com/photo-1461896836934-ffe607ba8211?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Eksplosivitet
tags:
  - test
  - sprinttest
last_modified_at: 2022-01-19T23:14:14Z
toc: true
---

Med sprintceller kan du ret præcist måle sprinthastighed og accelerationsevne. Den præcise tidtagning fås i forskellige variationer, men fælles for dem alle er at de præcist kan tage tid.

Sprinthastigheder og accelerationsevne måles typisk over 5, 10, 25 og 30 meters distance.

Sprintceller kan også bruges til gentagne sprinttest, hvor man kan måle **sprintudholdenheden** - altså evnen til at modstå træthed i sprints.

Vi kigger i dette indlæg på, hvordan du kan bruge sprintceller til at teste dig selv eller dine udøvere.

Her kan du få en hjælpeberegner, som kan hjælpe dig med at udregne hastigheder på baggrund af resultaterne på de distancer, du tester.

## Hvordan laver du en sprinttest?

Her tager vi udgangspunkt i, at du vil lave en sprinttest, hvor du måler acceleration og hastighed. En meget brugt test er en 30 meters test, hvor du tager tid efter 5, 10, 25 og 30 meter.

Det er klart lettest at lave testen, hvis du har adgang til sprintceller, som kan lave automatiske og præcis tidsmålinger.

Du starter fra en stationær position med et ben foran det andet. Den forreste fod skal være bag ved startlinjen. 

For at standardisere testen fra gang til gang, bør du holde startpositionen omkring 2 sekunder, før du sætter i gang, og du må ikke lave nogle forbevægelser.

Testeren kan vejlede om, at man i accelerationsfasen bør holde sig lav, og at man bør trække kraftigt med både arme og ben i sprinten. Samtidig skal der være plads nok, så atleten kan løbe hele vejen til slutlinjen uden at skulle være bekymret for at bremse.

## Beregn hastighed ud fra dine tider

{% include calculate-hastighed-speedlight.html %}

## Beregn hastighed ud fra flere splittider

{% include calculate-hastighed-speedlight-advanced.html %}

## Hvad er hurtige sprinttider?

I denne video kan du se nogle af de hurtigste sprintere i verden til at løbe.

{% include video provider="youtube" id="nutDiLADWuY" %}

## Hvad er gode splittider?

Jeg har kigget lidt rundt for at finde nogle gode splittider. [speedendurance.com](https://speedendurance.com/2008/08/22/usain-bolt-100m-10-meter-splits-and-speed-endurance/) har lavet en liste over Usain Bolts verdensrekordløb for hver 10 meter. Den ser sådan her ud:

| Reaction time | 0-10m | 10-20m | 20-30m | 30-40m | 40-50m | 50-60m | 60-70m | 70-80m | 80-90m | 90-100m | Sluttid |
|-|-|-|-|-|-|-|-|-|-|-|-|
| 0,165 | 1,85 | 1,02 | 0,91 | 0,87 | 0,85 | 0,82 | 0,82 | 0,82 | 0,83 | 0,90 | 9,69 |

I 2019 MLS combine løb DeJuan Jones 3,82 på sin 30 meter sprint, men han brugte kun 1,61 sekunder på de første **10 meter** af sprinten ifølge [www.topendsports.com](https://www.topendsports.com/testing/results/sprint-tests.htm). Usain Bolt brugte 1,85 sekunder på de første 10 meter.

Usain Bolt brugte 2,87 sekunder på de første **20 meter** af sit verdensrekordløb. Joel Wilkinson har ifølge [www.topendsports.com](https://www.topendsports.com/testing/results/sprint-tests-20m.htm) løbet 2,75 på 20 meter i AFL Combine i 2010.

De første **30 meter** af Bolts verdensrekord blev løbet på 3,78 sekunder, men [www.topendsports.com](https://www.topendsports.com/testing/results/sprint-tests-30m.htm) skriver, at nogle sprintere har løbet endnu hurtigere på en ren 30 meter sprint. Michael Bates fra USA har fx løbet de 30 meter på 3,09 sekunder. Det virker jo ret ret vanvittigt.

## Hjælp med at udvide indlægget

Jeg er ved at lave et indlæg om sprintceller til at teste hurtighed. Hvis du kender noget til testen og gerne vil hjælpe med at lave en god indføring i sprintceller, så kontakt mig endelig.

Artiklen er under opbygning, så lige nu er det mest en inspiration til en masse forskellige begreber, der har betydning for eksplosivitet og sprint.

Hvis du gerne vil hjælpe med at forbedre artiklen, så skriv endelig til lars@vih.dk.
