---
title: "Beregn dit hvilestofskifte, energibehov og ligevægtsindtag"
permalink: /stofskifte/
language: da
header:
  overlay_image: https://images.unsplash.com/photo-1551337948-0ad8de8568ac?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1900&q=80
  teaser: https://images.unsplash.com/photo-1551337948-0ad8de8568ac?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Beregn dit stofskifte, daglige energibehov, ligevægtsindtag og hvilestofskifte
category:
  - Beregnere
  - Kost
tags:
  - stofskifte
last_modified_at: 2020-08-31T23:14:14Z
toc: true
---

Jeg har lavet en beregner til at udregne dit daglige energibehov på baggrund af dit hvilestofskifte. Beregneren er baseret på Nordic Nutrition Recommandations fra 2012, og du udregner dit hvilestofskifte og basalstofskifte på baggrund af alder, vægt og højde og sammen med dit fysiske aktivitetsniveau kan vi estimere det omtrentlige daglige energibehov.

Hvordan kan jeg udregne mit daglige energibehov? **Du kan udregne dit daglige energibehov ved at bruge anbefalingerne fra Nordic Nutrition Recommendations 2012. Du skal bruge din vægt, og så slår du formlen op i en tabel baseret på din alder. Derefter ganger du med en faktor, der beskriver dit fysiske energiniveau på en dag. Der er en alternativ formel for hvilestofskiftet i samme anbefalinger, hvor du også bruger din højde til at udregne hvilestofskiftet.**

Denne beregner er baseret på [Nordic Nutrition Recommendations 2012](https://www.norden.org/da/node/7832). Her udregner vi _average resting energy expenditure_ (REE), som vi ganger med den del af stofskiftet, der påvirkes af det fysiske aktivitetsniveau, PAL. Det er denne formel, man har valgt at bruge på [Fitness Institutes uddannelse af personlige trænere](https://fitness-institute.dk/).

*[REE]: Average Resting Energy Expenditure
*[BMR]: Kroppens hvilestofskifte (basic metabolic rate)
*[PAL]: Fysisk aktivitetsniveau (Physical Acitivity Level)
*[FIT]: Fødevare induceret termogenese
*[TEE]: Total energiomsætning
*[kJ]: KiloJoule

Stofskiftet består af 3 hovedkomponenter: hvilestofskiftet (BMR), fødeinduceret termogenese (FIT) og fysisk aktivitet (PAL). Du kan [læse en lidt mere uddybende forklaring af, hvad stofskiftet er]({% link _posts/2019-10-31-avanceret-stofskifteberegner.md %}).

## Beregn dit hvilestofskifte og samlede stofskifte

Med denne beregner kan du udregne dit hvilestofskifte (REE), og dit samlede daglige energibehov. Resultatet fra beregneren giver dig et gennemsnit for, hvor meget energi en person med dit køn, din alder, din vægt og din højde bruger på en dag.

{% include calculate-stofskifte-nordic-2012.html %}

{% comment %}

## Baggrunden for udregning af hvilestofskiftet

Beregningen er behæftet med stor usikkerhed. Værdierne er rettet mod "almindelige" mennesker og ikke meget aktive kredsløbsatleter, fx cykelryttere og triatleter.

{% endcomment %}

## Formel for udregning af energibehov

<details markdown="1">
  <summary>Se formler til Nordic Nutrition Recommendations 2012</summary>

## Nordic Nutrition Recommendations 2012

I forhold til [Nordic Nutrition Recommendations 2012](https://www.norden.org/da/node/7832), så har jeg flyttet lidt rundt på formlerne for REE baseret på vægt og højde. Det har jeg gjort, fordi der står i den oprindelige reference at den sidste formel gælder for alle over 60 år, men da der ikke står en formel under 19-30-årige forestiller jeg mig, at det er en fejl. Skriv endelig i kommentarerne, hvis du ved noget mere om det.

### Udregning af mænds hvilestofskifte

| Alder   | REE (MJ/dag) baseret på vægt  | REE (MJ/dag) baseret på vægt og højde |
|---------|-----------------|---------------------------|
|	11-18	  | 0,0769 W + 2.43 | 0,0651 W + 1,11 H + 1,25  |
| 19-30	  | 0,0669 W + 2,28 | 0,0600 W + 1,31 H + 0,473 |
| 31-60	  | 0,0592 W + 2,48 | 0,0476 W + 2,26 H - 0,574 |
| 61-70	  | 0,0543 W + 2,37 | 0,0748 W + 2,26 H - 1,070 |
| over 70	| 0,0573 W + 2,01 | 0,0748 W + 2,26 H - 1,070 |

### Udregning af kvinders hvilestofskifte

| Alder   | REE (MJ/dag) baseret på vægt  | REE (MJ/dag) baseret på vægt og højde |
|---------|-----------------|----------------------------|
| 11-18	  | 0,0465 W + 3,18 | 0,0393 W + 1,04 H + 1,93   |
| 19-30	  | 0,0546 W + 2,33 | 0,0433 W + 2,57 H - 1,180  |
| 31-60	  | 0,0407 W + 2,90 | 0,0342 W + 2,10 H - 0,0486 |
| 61-70	  | 0,0429 W + 2,39 | 0,0356 W + 1,76 H + 0,0448 | 
| over 70	| 0,0417 W + 2,41 | 0,0356 W + 1,76 H + 0,0448 |

W er vægt i kg. H er højde i meter.

**Eksempel:** en mand på 25 år, der vejer 80 kg har et hvilestofskifte på: REE = (0,0669 * 80 kg) + 2,28 = 7,632 MJ/dagligt = 7.632 kJ = 1.817 kcal. Jeg har skrevet lidt mere om, hvad [kalorier (cal) og kilokalorier (kcal) er her]({% link _posts/2020-07-09-kalorier.md %}).
{: .notice .notice--info }
</details>

### Fysisk aktivitetsniveau (PAL) og energibehov

| Aktivitetsniveau	                                                                                                  | PAL     |
|---------------------------------------------------------------------------------------------------------------------|---------|
| Rullestolsbunden eller sengeliggende.	                                                                              | 1,2     |
| Stillesiddende arbejde med kun lidt fysisk aktivitet og ingen eller begrænset fysisk aktivitet i fritiden.	        | 1,4-1,5 |
| Stillesiddende arbejde med et vist behov for fysisk aktivitet og ingen eller begrænset fysisk aktivitet i fritiden.	| 1,6-1,7 |
| Hovedsageligt stående arbejde.	                                                                                    | 1,8-1,9 |
| Sport eller anden hård fysisk aktivitet i fritiden. (30-60 min. 4-5 gange/uge)	                                    | + 0,3   |
| Hårdt kropsarbejde eller meget høj fritidsaktivitet.	                                                              | 2,0-2,4 |

Tabel fra [Nordic Nutrition Recommendations 2012](https://www.norden.org/da/node/7832).

Når du kender hvilestofskiftet (BMR) og faktoren for fysisk aktivitetsniveau (PAL) kan du estimere dit daglige energiforbrug eller daglige stofskifte. Det gør du ved at gange hvilestofskiftet med PAL.

**Eksempel:** Manden fra eksemplet ovenfor arbejder primært med stillesiddende arbejde (PAL = 1,4-1,5). Han dyrker sport og anden hård fysisk aktivitet i fritiden 4-5 gange om ugen (PAL + 0,3). REE (7632 kJ) gange med PAL (1,7) = 12.974 kJ. Mandens samlede daglige stofskifte og energibehov (ligevægtsindtag) er altså cirka 13.000 kJ ifølge disse beregninger.
{: .notice .notice--info }

## Flere beregnere til dagligt energibehov

Jeg har lavet en anden [beregner af stofskiftet, som tager udgangspunkt i _Nordiska Næringsrekommendationer 1996_]({% link _posts/2019-10-31-simpel-stofskifteberegner.md %}). Jeg har også lavet en [avanceret beregner af dit daglige energibehov, hvor den fysiske aktivitet bliver angivet lidt mere præcist]({% link _posts/2019-10-31-avanceret-stofskifteberegner.md %}). Endelig har jeg lavet en [beregner af ligevægtsindtaget]({% link _posts/2019-10-31-ligevaegtsberegner.md %}).

Hvis du gerne vil have en beregner af energibehov på engelsk, så kan du finde en på [health-calc.com](https://www.health-calc.com/diet/energy-expenditure-advanced).

[Avanceret stofskifte beregner]({% link _posts/2019-10-31-avanceret-stofskifteberegner.md %}){: .btn .btn--large .btn--success }

## Referencer til hvilestofskifte, stofskifte, energibehov og ligevægtsindtag

- [Nordic Nutrition Recommendations 2012](https://www.norden.org/da/node/7832)
