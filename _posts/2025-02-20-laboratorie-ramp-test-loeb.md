---
title: &title "Løbetest - ramp test med iltoptagelse"
seo_title: "Løbetest - ramp test med iltoptagelse"
permalink: /iltoptagelse-loeb-ramp-test/
excerpt: "Direkte måling med maske af iltoptagelsen med stigende belastning fra lav intensitet til maksimal intensitet."
description: "Test din VO2max direkte i et laboratorium med maske med denne løbetest, der starter med submaksimal hastighed og indtil løberen har opnået sin maksimale hastighed."
language: da
header:
  teaser: https://wp.vih.dk/wp-content/uploads/2024/04/2K2A0602.jpeg
  caption: *title
category:
  - Kondition
meta:
  measures: iltoptagelse
  type: løbetest
  equipment: løbebånd
  max: maksimal test
  direct: direkte test
tags:
  - konditionstest
  - laboratorium
  - direkte test
  - maksimal test
  - submaksimal test
  - løbetest
  - test
last_modified_at: 2025-02-20T19:14:14Z
feature_row_tests_loeb:
  - image_path: https://images.unsplash.com/photo-1628787333461-9de5910002f7?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=300&q=10
    alt: "Løbetests og kondition"
    title: "Andre løbetests"
    excerpt: "Der er mange forskellige måder at teste din kondition på. Vi har samlet en lang række forskellige løbetests, hvor du også kan estimere dit kondital."
    url: "/tests/loeb/"
    btn_label: "Se flere løbetests"
    btn_class: "btn--success"
---

Vil du vide, hvor effektivt din krop bruger ilt under dit løb? Her får du en direkte måling af din VO2max i et laboratorium giver dig præcise data, der afslører, hvordan din krop arbejder på forskellige intensitetsniveauer.

Med denne iltoptagelsestest får indsigt i din aerobe kapacitet både under submaksimalt og maksimalt arbejde. Herved kan du finde ud af, hvordan du kan optimere din træning som løber.

Det er en hård test.

{% include figure image_path="https://wp.vih.dk/wp-content/uploads/2024/04/2K2A0602.jpeg" alt="Løbetest med iltoptagelse på Vejle Idrætshøjskole" %}

## Hvad skal du bruge til testen?

Testen foregår på løbebånd og med iltoptagelsesudstyr. Her måles iltoptagelsen og udskillelsen af kuldioxid.

Da vi kender den [respiratoriske udvekslingskvotient](/respiratoriske-metaboliske-udvekslingskvotient/) får vi også indblik i fordelingen af kulhydrat- og fedtforbrænding under testen.

Jeg supplerer testen med laktat-tests for at få endnu højere indblik i metabolismen i kroppen under testen.

## Hvad kan du bruge løbetesten til?

Vi bruger denne test til at bestemme den fysiske kapacitet ved den aerobe (AeT) og anaerobe tærskel (AT). Samlet kan det give et fyldestgørende billede af udholdenheden for kredsløbet og musklerne.

Den direkte test kan give dig svar på, hvor meget ilt du optager ved forskellige intensiteter. Derved får du en måling af, hvor effektivt du bevæger dig.

Hvis du supplerer de submaksimale tests med laktatmålinger, så kan du få endnu mere præcise svar på, hvordan din krop arbejder ved forskellige intensiteter.

Desuden rammer vi til sidst VO<sub>2</sub>peak. Vi kalder det *peak*, fordi vi ikke kan være helt sikker på, at det er den maksimale iltoptagelse, da det ikke bliver verificeret ved udelukkende maksimal test.

## Fra submaksimal til maksimal belastning

Testen er en åben test, som slutter når løberen ikke længere kan fortsætte, eller forsøgslederen vurderer, at det er uforsvarligt at fortsætte.

Forsøgspersonen får en maske på, så der løbende måles på iltoptagelsen og CO<sub>2</sub>-udvekslingen. Desuden måles puls, laktat, løbehastigheden og løbeøkonomien.

Testresultaterne bruges efterfølgende til at identificere træningszoner, der kan bruges i den efterfølgende træningsperiode.

Vi kører en rampetest, hvor vi kører 3 minutter på hver intensitet, inden vi lader den stige. Vi har valgt tre minutter, da det mindst kræves for at kroppen kommer i en form for steady state på hvert trin.

Kroppen skal på de enkelte trin gerne opnå _steady state_, hvor hele det fysiologiske system tilpasser sig de energikrav, som musklerne kræver for at kunne udføre det pågældende arbejde med den specifikke intensitet.

Når belastningen stiger, så vil en større del af energiomsætningen komme fra anaerobe processer i den arbejdende muskulatur. Det afspejler sig bl.a. i en højere produktion af mælkesyre i muskelcellerne (produkt af den anaerobe glykolyse), der kommer ud i blodet som laktat og brint-ioner (H<sup>+</sup>)-ioner.

Vi indleder testen med omkring 10 minutters opvarmning. Herefter starter testen med første hastighed. Hvert 3. minut stiger hastigheden typisk med 1 km/t mellem hvert trin. Der startes med relativ let intensitet, og sluttes først når løberen ikke længere vil løbe videre.

Før hver stigning i løbehastighed hopper løberen ud til siden med benene, så forsøgslederen kan foretage en laktatmåling. Laktaktmålingen skal helst foretages på omkring 30 sekunder, så løberen ikke får for lange pauser.

Testen er typisk en åben test, og slutter først når forsøgspersonen giver op, eller det ikke længere er forsvarligt at fortsætte testen.

## Er testen vellykket?

For at vurdere om det er en vellykket test, så kan du kigge på to forskellige ting.

### 1. Er laktatmålingerne forudsigelige?

Laktatkurven skal gerne have et nogenlunde forudsigelig udvikling. Den skal gerne stige stille og roligt i begyndelsen indtil løberen rammer omkring den anaerobe tærskel, hvor laktatophobningen foregår noget hurtigere.

### 2. Har løberen opnået maksimale værdier?

Vi opererer typisk med fem indikatorer på, om man har opnået sin maksimale ydeevne.

1. Iltoptagelsen opnår steady state og måske falder lidt igen med tiden.
2. Den [respiratoriske udvekslingskvotient](/respiratoriske-metaboliske-udvekslingskvotient/) skal være større end 1,10, da forsøgspersonen er i gang med hyperventilere, når man yder maksimalt.
3. Laktatmåling skal være over 8 mmol.
4. Pulsen skal være omkring den teoretiske maxpuls. Jeg har lavet en beregner, hvor du kan [udregne den maksimale puls](/test-max-puls/).
5. Forholdet mellem ventilationen (V<sub>E</sub>) og iltoptagelsen (VO<sub>2</sub>) kaldes den ventilatoriske kvotient, og skal være over 30.

Når hovedparten disse indikationer er opfyldt antager vi, at forsøgspersonen har ydet sit maksimale.

## Hvad er ulempen ved denne test?

Ulempen ved denne test er:

- **Opnås der steady state på 3 minutter?**. 3 minutter er i hvert fald nødvendig for at opnå steady state på en hastighed. For utrænede kan det være lige i underkanten. Jeg har imidlertid ret gode erfaringer med, at selv uøvede løbere kan opnå en fornuftig laktatkurve på baggrund af testen.
- **Opnår vi den maksimale iltoptagelse?**. Vi kalder det VO2peak for at understrege, at vi ikke kan være helt sikker på, at vi har opnået den maksimale iltoptagelse, når vi udfører testen på denne måde, hvor vi netop på hvert niveau løber 3 minutter, inden vi går til næste niveau.

## Andre tests af iltoptagelse

Hvis du ikke har adgang til et laboratorium, så kan du vælge nogle af de andre løbetests. Der er mange indirekte tests, hvor du kan estimere din iltoptagelse ud fra dine resultater i testene.

{% include feature_row id="feature_row_tests_loeb" type="left" %}
