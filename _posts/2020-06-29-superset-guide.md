---
title: "Superset: Komplet guide til supersæt"
seo_title: "Supersæt: 7 forskellige effektive superset"
permalink: /guide-superset/
redirect_from:
  - /styrketraening/superset-antagonist/
language: da
header:
  overlay_image: https://images.unsplash.com/photo-1593355349790-6330d1a2dc98?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1200&q=5
  teaser: https://images.unsplash.com/photo-1593355349790-6330d1a2dc98?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=5
  caption: "Superset: Komplet guide til supersæt"
category:
  - Styrketræning
tags:
  - superset
  - supersæt
  - træningsplanlægning
last_modified_at: 2020-06-11T08:14:14Z
toc: true
---

Supersæt hedder _superset_ på engelsk. Grundlæggende er supersæt, når man kombinerer to øvelser i sin træning med hinanden. Man kan kombinere øvelserne i et superset på mange mader, som jeg vil gennemgå her.

Supersæt kan være en måde at spare tid under træning, så din træning bliver endnu mere effektiv.

## Hvad er et supersæt (superset)?

Et supersæt er grundlæggende at man kombinerer to øvelser med hinanden.

Hvis du fx laver en [pull up eller chinup]({% link _posts/2020-06-30-pullup-chinup.md %}) og umiddelbart bagefter laver en [laver armstrækning eller armbøjning]({% link _posts/2020-07-05-pushups.md %}), så har du lavet et supersæt.

Når du har udført begge øvelser, så har du lavet dit første supersæt. Nu holder du så en lidt længere pause, inden du igen går i gang med armstræknigerne for at lavet dit andet superset.

Du kan se mere om supersæt (superset) i følgende Youtube-video:

{% include video provider="youtube" id="ZV1DNn-g9EI" %}

## Hvad er fordelene ved superset?

Jeg bruger ofte supersæt i min træning både til mig selv og mine elever af en enkel grund. **Du sparer tid med supersæt (superset).**

Når du bruger supersæt rigtigt, så kan du ganske enkelt nå mere på den samme tid.

Jeg lærte første gang at bruge supersæt, da jeg læste Eric Cresseys [Superset Training Survival Guide](https://ericcressey.com/superset-training-survival-guide), som dette indlæg er inspireret af.

## Hvordan bruger du supersets i din træning?

Når jeg laver programmer, så bruger jeg ofte alfabetet til at indikere rækkefølgen i programmet. (Det er ikke noget jeg har fundet på.)

Det betyder, at man kan skrive træningsprogrammet op på følgende måde:

- A) Bænkpres
- B) One arm rows

Hvis øvelserne i stedet skal køres som superset i min træning, så kan det skrives på denne måde:

- A1) Bænkpres
- A2) One arm rows

I dette supersæt laver du altså først A1 og derefter laver du A2. Der kunne også stå A1, A2, A3 og A4, men så kalder vi det typisk et **[triset]({% link _methods/styrketraening/triset.md %})** eller et **[giant set]({% link _methods/styrketraening/giantset.md %})** i stedet for et **superset**.

Der er forskellige muligheder for supersets, hvor den mest brugte formentlig er et agonist-antagonist supersæt. Lad os tage et hurtigt eksempel på hvad et agonist-antagonist superset er:

Agonisten er den muskel, der arbejder koncentrisk i en øvelse, mens antagonisten er den modsatrettede muskel. Et meget enkelt eksempel på et superset med agonist og antagonist er:

- A1) Biceps curls
- A2) French press triceps

Biceps er her agonisten, mens triceps er antagonisten. Biceps bøjer armen, og triceps strækker armen.

Du laver altså først et sæt med biceps curls, hvorefter du bruger din triceps i french pres.

Du kan altså med supersets nå en del mere arbejde for de involverede muskler i din træning, fordi du holder mindre pause.

I supersæt behøver øvelserne ikke nødvendigvis at være styrketræningsøvelser, men det kan også være [udstrækningsøvelser]({% link _posts/2020-07-08-udstraekning.md %}). [Miranda et al](https://www.tandfonline.com/doi/abs/10.1080/15438627.2014.975812) (2015) foreslår fx at stræk af antagonisten i pausen kan forbedre præstationen i de efterfølgende styrketræningssæt.

Men supersets er ikke bare agonist og antagonist. Der er mange måder at lave supersæt på.

## Metoder til at køre superset

Det findes flere forskellige måder at køre superset i din træning på. Her er nogle af mulighederne.

- **Agonist vs antagonist superset**. Nok den mest brugte type supersæt, hvor man tænker meget på muskelinvolvering.
- **Push-pull-supersæt**. Jeg kan godt lide at tænke i bevægelser. Derfor synes jeg et push-pull-supersæt er rigtig brugbare i træningen også.
- **Compound supersæt**. Her træner du to øvelser for samme muskelgruppe uden pause imellem. Metoden bruges ofte for at fremme hypertrofi og sikre maksimal udtrætning af de relaterede muskler.
- **Staggered supersæt**. Du træner to helt urelaterede muskelgrupper i forskellige øvelser.
- **Pre-exhaustion superset**. Først laver du en isolationsøvelse for en muskelgruppe, som du bagefter bruger i en mere kompleks øvelse. Et eksempel kan være udtrætning af lårmusklen i leg extensions før du laver squat.
- **Post-exhaution superset**. Det omvendte af _pre-exhaution_. Her laver du først en kompleks øvelse, hvorefter du udtrætter en muskel yderligere med mindre isolationsøvelse.
- **Circuits**. Når du kører flere øvelser sammen. Jeg kan fx godt lide at have flere øvelser sammen i slutningen af træning, fx med coreøvelser, hvor man fx har tre øvelser sammen, som supplerer hinanden.

Hvis du skal i gang med supersæts, så er **push-pull supersæt** et godt sted at starte, men prøv at eksperimentere lidt med det.

En anden mulighed er at bruge [coretræning]({% link _posts/2020-07-16-coretraening.md %}) i et supersæt, som det foreslås i denne video:

{% include video provider="youtube" id="axgv7H_VQOo" %}

## Compound supersæt

I et compound supersæt træner du to øvelser for samme muskelgruppe uden pause imellem. Et compound supersæt er en old school bodybuilding metode, som skal fremme hypertrofi og sikre maksimal udtrætning af de relaterede muskler.

[Brentato et al (2017)](https://pubmed.ncbi.nlm.nih.gov/27243916/) undersøgte effekten af at køre et compound supersæt sammenlignet med et _staggered supersæt_ med urelaterede øvelser:

- Benpres efterfulgt af _leg extensions_
- Bænkpres efterfulgt af _pec deck flyes_

De sammenlignede resultaterne med følgende supersæt:

- Benpres efterfulgt af _pec deck flyes_
- Bænkpres efterfulgt af _leg extensions_

Træningsforsøget varede kun fem dage. Begge grupper havde efter træningen reduceret styrke og _range of motion_, og begge grupper rapporterede, at de oplevede ømhed i musklerne (DOMS).

**Compound supersættet forårsagede imidlertid et meget højere niveau af kreatinkinase (632,4% vs 330,5%), som er en markør for muskelskade og bruges som en indikator for, hvor hård træningen har været, når man sammenlignede træningen med staggered supersæt.**

Du kan altså forårsage mere ødelæggelse i musklerne, når du kører to lignende øvelser lige efter hinanden i supersættet.

## Konklusion på supersæt

Det er vigtigt, når du laver supersæt at kvaliteten i de enkelte øvelser stadig er høj. Tanken med supersæt er at nå mere træning på kortere tid uden at gå på kompromis med kvaliteten i træningen.

Superset-træning kan bruges af alle, men du skal naturligvis tænke dig om. God fornøjelse med dine supersæt.


{% comment %}

# Supersæt guide: Super set og alternating set

Superset, super sæt, er en tidseffektiv, intens træningsmetode
i bodybuilding, men den er lige så oplagt i almen motion og fitness.

Der findes utallige træningsmetoder. Hvilken metode der er den bedste, afhænger af formål og person. Man kan med fordel skifte metode fra tid til anden: Det motiverer og giver resultater: Musklerne reagerer godt på lejlighedsvis variation.

Supersæt guide
Metoden super sæt eller supersæt, supersets, må ikke forveksles med skiftende sæt,
alternating sets, der er opbygget på samme måde, men med pauser imellem.

Hvad er supersæt?
Supersæt er to øvelser efter hinanden uden pauser:

Man udfører et sæt af en øvelse og derefter straks et sæt af en anden øvelse,
lige efter hinanden uden pause, ingen straks-restitution, mellem de to øvelser.

Eksempel:

Sæt nr. 1 øvelse A.
Sæt nr. 1 øvelse B.

Sæt nr. 2 øvelse A.
Sæt nr. 2 øvelse B.

Sæt nr. 3 øvelse A.
Sæt nr. 3 øvelse B.

Man kan køre supersæt lige efter hinanden uden pauser (vist herover).
Der kan også være en pause mellem hvert supersæt (efter øvelse B)
Det afhænger af øvelser og intensitet, hvor anstrengende det er.

Man gentager A-B-supersættet det ønskede antal gange,
typisk 2-4 sæt i alt.

Hvad er fordelen ved supersæt?

Tidseffektiv træning, pauser elimineres.
Intensiv træning, belastningen på kredsløb og muskler holdes oppe:
En form for metcon træning, metabolisk konditionering; øget forbrænding.
Når den ene muskel trænes, aflastes og afslappes den anden (agonist-antagonist).
Hvad er ulempen ved supersæt?

Hurtig udtrætning og akkummuleret udtræning, evt. risiko for sjusk:
Lige efter øvelse A er man ikke helt frisk til øvelse B eller næste A og B.
Man kan ikke løfte så tungt som ellers, ikke optimal styrke-metode.
Kræver viden om muskelfunktion, så supersæt sammensættes optimalt.
Supersæt typer
Der er to klassiske supersæt typer og tre specielle typer, fem overordnede typer:

Agonist Antagonist supersæt
Den mest brugte supersæt metode. Anbefales også til motionstræning:

Man træner to modstående muskelgrupper – med modsatrettet funktion.

En metode med effektiv tidsudnyttelse og begrænset udtrætning.

Eksempel: Skulderpres (eller wall ball) og lat pulldown. Eller bænkpres og horizontal row.

Agonisten er den primære muskel i et muskelarbejde (andre muskler, synergister, hjælper til).
Når agonisten spændes, sendes der nerveimpulser, så musklen på den anden side af leddet, antagonisten slapper en smule af for at lette arbejdet, selvom der er en vis spænding, co-kontraktion, en form for bremsende kontrol, som beskytter leddet (lidt co-kontraktion er godt, for meget er skidt). Når man skifter side, så bliver den tidligere antagonist til agonist i det nye muskelarbejde.


Compound supersæt
Den næstmest brugte supersæt metode.

Man træner to øvelser for samme muskelgruppe – uden pause imellem.

En metode, der øger udtrætning (kan medvirke til hypertrofi).
Øvelse nummer to bør ikke være for tung; undgå at øge risiko for skader.

Eksempel: Bænkpres efterfulgt af kabel fly. Derimod kan bænkpres efterfulgt af skråpres, incline bench press, være en hård kombination, der øger risikoen for tidlig udmattelse.
Bør udføres med en spotter (hjælper).

Staggered supersæt
Metoden er inspireret af Staggered sets, der er med pause.

Staggered supersæt er træning af to forskellige muskelgrupper.

Det er træning af muskelgrupper som ikke er aktive i samme øvelse.

Øvelserne køres uden pause; når den ene muskelgruppe trænes,
hviler den anden muskelgruppe; straks-restitution til næste sæt.

Typisk indskydes øvelser for mindre assisterende muskler i pauserne i anden træning.

Eksempel: Bentræning (squat, lunge, med mere) og skulderrotation. Eller brysttræning (bænkpres, skråpres) og lægmuskel træning. Derimod er det ikke en god ide, at træne dødløft og dernæst håndledsøvelser, fordi man har brug for underarmsstyrken i dødløft.

Isolation supersæt
Isolation supersæt består af to isolationsøvelser.

Formålet er at udtrætte en muskelgruppe fuldstændigt.

Eksempel: Reverse overhead sideløft efterfulgt af upright row. Eller biceps curl med vægtstang efterfulgt af hammer curl med håndvægte. Eller stående lægpres efterfulgt af siddende lægpres.

Exhaustion supersæt
Exhaustion supersæt er supersæt med bevidst udtrætning (exhaustion).

Pre-exhaustion
Metoden Pre-exhaustion er en klassiker almindelig i bodybuilding.

Man udtrætter en muskelgruppe ved først at lave en isolationsøvelse, dernæst en multi-muskel, sammensat (compound) øvelse.

Eksempel: Leg extension efterfulgt af benpres. Eller triceps extension før brystpres i maskine.

Post-exhaustion supersæt
En anden, mere speciel metode er Post-exhaustion:

This method of supersetting takes pain to a whole new level.
Bodybuilding.com

Først en multi-muskel, sammensat (compound) øvelse og umiddelbart derefter en isolationsøvelse, som udtrætter den udvalgte del af muskelgruppen helt.

Eksempel: Benpres efterfulgt af leg extension.

På grund af udtrætningen i pre-exhaustion og post-exhaustion:

Vær ekstra forsigtig og vælg let til moderat vægt ved brug af frivægtsøvelser.

Hav pause mellem hvert sæt:

Eksempel:

Sæt nr. 1 øvelse A.
Sæt nr. 1 øvelse B.

Pause.

Sæt nr. 2 øvelse A.
Sæt nr. 2 øvelse B.

Pause.

Sæt nr. 3 øvelse A.
Sæt nr. 3 øvelse B.

Pause.


Alternating set (skiftende sæt)
Skiftende sæt er som supersets, men der er pauser mellem sæt som i almindelig træning.

Eksempel:

Sæt nr. 1 øvelse A.

Pause.

Sæt nr. 1 øvelse B.

Pause.

Sæt nr. 2 øvelse A.

Pause.

Sæt nr. 2 øvelse B.

Pause.

Sæt nr. 3 øvelse A.

Pause.

Sæt nr. 3 øvelse B.

Pause.

Pausevarighed typisk 2-3 minutter – i supersæt evt. 60-90 sekunder.

Som i supersæt blander man øvelser, men har pauser, så man bruger mere tid:
Ikke så tidseffektivt som supersæt og ikke så høj “tæthed” i træningspas.
Tæthed, density; hvor meget arbejde man udfører per tidsenhed.

{% endcomment %}
