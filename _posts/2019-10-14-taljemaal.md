---
title: "Om taljemålet - og risikofaktorer"
permalink: /taljemaal/
excerpt: "Der er sammenhæng mellem taljemål og risiko for livsstilssygdomme. Taljemålet er også et bedre mål for fedttab end vægttab."
language: da
header:
  overlay_image: https://www.berkeleywellness.com/sites/default/files/field/image/waist-measurement-MF_998_380.webp
  teaser: https://www.berkeleywellness.com/sites/default/files/field/image/waist-measurement-MF_998_380.webp
category:
  - Test
tags:
  - fedtprocent
  - beregnere
last_modified_at: 2019-03-06T23:14:14Z
toc: true
---

*[WHR]: Waist/Hip-ratio

Taljemålet er et af de enkleste mål for om man er overvægtig. Flere studier viser sammenhæng mellem taljemålet og risikoen for mange livsstilssygdomme. 

Taljemålet er særligt relevant, fordi fedtet omkring maven giver øget risiko for sygdomme. I forbindelse med træning er taljemålet også et bedre mål for fedttab end vægt og BMI. Man kan nemlig godt blive tungere af træning, fordi man øger muskelmassen, men hvis man taber fedt, vil taljemålet formentlig falde.

## Hvordan måles taljemålet

- Stå i stående afslappet tilstand.
- Sæt målebåndet omkring 2 cm over navlehøjde. 

Hvis du er i tvivl, kan du også mærke dig frem til punktet, som på siden af kroppen ligger mellem hoftebenskammen og det nederste ribben.
{: .notice .notice--info }

### Normalværdier for taljemålet

Studier med taljemål har vist, at man kan have forøget risiko for kredsløbssygdomme, hvis ens taljemål er højt.

|         | Let forøget risiko | Forøget risiko |
|---------|--------------------|----------------|
| Mænd    | > 94 cm            | > 102 cm       |
| Kvinder | > 80 cm            | > 88 cm        |

Opstillingen er naturligvis meget forenklet, og målet tager således ikke højde for den enkeltes kropsbygning. Fx får man hurtigt et højt taljemål, hvis man er høj.

## Talje-højde-ratio

Efterhånden har talje/højde-ratioen sneget sig ind i litteraturen, fordi det tager højde for personer, som ikke har en gennemsnitlig højde. Når man sætter taljemålet i forhold til højden, har man også et mål man kan bruge på både børn og voksne.

Når man sætter sit taljemål i forhold til sin højde, så er det forbundet med lavere risiko for livsstilssygdomme, hvis ratioen er under 0,5.

[Beregn talje/højde-ratio](https://www.health-calc.com/body-composition/waist-to-height-ratio){: .btn .btn--info }

## Talje-hofte-ratio

Ratioen mellem taljemålet og hoftemålet er en indikator på sundhed. Rationen kan sige noget om kropsformen, og man skelner ofte mellem pæreformet og æbleformet. WHR kan afspejle den intraabdominale fedme. Ofte er WHR også knyttet sammen tiltrækning på tværs af forskellige kulturer. 

{% include figure image_path="https://www.hellodoctor.co.za/wp-content/uploads/2013/12/Body-shapes.jpg" caption="Pæreformet og æbleformet" %}

- Personen skal stå oprejst
- Mål omkredsen af taljen ved midtpunktet på siden mellem nederste punkt at nederste ribben og øverste punkt af hoftekammen.
- Hoften måles ved det den største omkreds ved hoften.

### Normalværdier for talje-hofte-målet

Normalværdierne for WHR er følgende. Hvis du har højere værdier, så kan du være i en forhøjet risikogruppe for livsstilssygdomme.

|         | WHR     |
|---------|---------|
| Mænd    | > 1,0   |
| Kvinder | > 0,8   |

[Udregn talje-hofte-ratio](https://www.sundhed.dk/sundhedsfaglig/laegehaandbogen/undersoegelser-og-proever/kalkulatorer/th-talje-hofte-ratio/){: .btn .btn--success }

## Opsamling

Et nærliggende spørgsmål når man samlet kigger på de tre forskellige mål er, hvilke resultater der sikrer dig mod livsstilssygdomme. Hvis du ligger over det anbefalede talje/højde-mål, men har et talje/hofte-mål, der får dig inden for skiven igen?

I øjeblikket ser det ud til, at talje/højde-målet er det mest brugte mål i de videnskabelige studier, men for at sikre at mavefedtet ikke skaber en for høj risiko, så kan det formentlig også være værd at tjekke den ratio en gang imellem.

## Referencer

### Taljemål

Waist circumference action levels in the identification of cardiovascular risk factors: prevalence study in a random sample.
Han TS, van Leer EM, Seidell JC, Lean ME.
BMJ. 1995 Nov 25;311(7017):1401-5.

Waist circumference as a screening tool for cardiovascular risk factors: evaluation of receiver operating characteristics (ROC).
Han TS, van Leer EM, Seidell JC, Lean ME.
Obes Res. 1996 Nov;4(6):533-47.

A comparative evaluation of waist circumference, waist-to-hip ratio and body mass index as indicators of cardiovascular risk factors. The Canadian Heart Health Surveys.
Dobbelsteyn CJ, Joffres MR, MacLean DR, Flowerdew G.
Int J Obes Relat Metab Disord. 2001 May;25(5):652-61.

Waist circumference and not body mass index explains obesity-related health risk
Ian Janssen, Peter T Katzmarzyk and Robert Ross
American Journal of Clinical Nutrition, Vol. 79, No. 3, 379-384, March 2004

Don’t throw the baby out with the bath water.
George A Bray
American Journal of Clinical Nutrition, Vol. 79, No. 3, 347-349, March 2004

### Talje/højde-ratio

Indices of abdominal obesity are better discriminators of cardiovascular risk factors than BMI: a meta-analysis.
J Clin Epidemiol. 2008 Jul;61(7):646-53. Epub 2008 Mar 21.
Lee CM, Huxley RR, Wildman RP, Woodward M.

A systematic review of waist-to-height ratio as a screening tool for the prediction of cardiovascular disease and diabetes: 0·5 could be a suitable global boundary value.
Browning LM, Hsieh SD, Ashwell M.
Nutr Res Rev. 2010 Dec;23(2):247-69. Epub 2010 Sep 7.

### Talje/hofte-ratio

[The Relationship Between Waist-Hip Ratio and Fertility](https://www.psychologytoday.com/us/blog/beastly-behavior/201706/the-relationship-between-waist-hip-ratio-and-fertility)

Butovskaya, M., Sorokowska, A., Karwowski, M., Sabiniewicz, A., Fedenok, J., Dronova, D., ... & Sorokowski, P. (2017). Waist-to-hip ratio, body-mass index, age and number of children in seven traditional societies. Scientific Reports, 7.

World Health Organization (WHO). Waist Circumference and Waist-Hip Ratio. Report of a WHO Expert Consultation, 2008
