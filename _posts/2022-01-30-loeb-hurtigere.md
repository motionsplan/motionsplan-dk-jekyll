---
title: &title "Hvordan lærer jeg at løbe hurtigere?"
permalink: /loeb-hurtigere/
language: da
header:
  teaser: https://images.unsplash.com/photo-1610969770059-7084269fa3be?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Styrketræning
  - Træningsprogrammer
tags:
  - træningsprogram
  - træning
  - styrketræning
  - programanmeldelse
last_modified_at: 2022-01-27T22:21:26Z
---

8 tips til at blive en hurtigere løber
bliv en hurtigere løber
Bliv en hurtigere løber!

Rigtig mange løbere har den ambition at blive hurtigere. Det er både fedt og sundt at have ambitioner og mål, det skærper både dig og din træning. Men træner du rigtigt hvis du gerne vil blive en hurtigere løber?
Du får 8 tips til hvordan du kan optimere dit løb og derved blive en hurtigere løber.

Indholdsfortegnelse (klik på teksterne)

1.Drop løbesko – find din cykel
2.Brug intervaltræning – også selvom du hader det
3.Bliv gode venner med din badevægt
4.Styrketræning kan gøre dig hurtigere
5.Tænk på kroppen som en helhed
6.Planlæg din træning og bliv hurtigere
7.Optimer dit udstyr
8.Hurtigere på løbsdagen
1.Drop løbesko – find din cykel
Det kan lyde underlugt, men det er faktisk sådan (se også næste tip) at hvis du kalkulere med at træne højintens 1-2 gange om ugen, så vil din form blive bedre, og du kan derfor opnå en bedre løbe økonomi, og i sidste ende blive hurtigere.
Du kan med fordel (jeg har selv praktiseret det med succes) bruge din motionscykel, eller en tur i spinningslokalet til at blive en hurtigere løber. Især når du spinner så får du nogle høj intense træningspas som virkelig kan give udslag på både form og også dine benmuskler.
Det er dog vigtigt at du lærer balancen at kende – for hvis du overtræner med spinning, så ener du mange gange med den modsatte effekt. Nemlig at dine ben bliver trætte, og så går det faktisk nok den modsatte vej, så bliver du en langsommere løber. Så gør det med måde, men gør du det, så lover jeg dig du kan mærke en effekt.

2.Brug intervaltræning – også selvom du hader det
Lidt i samme boks som ovenstående tip – dog med modifikationer. Hvis vi tager udgangspunkt i at du bruger din spinning til de helt højintense træningspas, så skal du bruge din interval træning på landevejen lidt anderledes. For du kommer aldrig lige så høj op i intensitet som ved spinning. Men det er på landevejen at du bygger din rigtige løbe form – også den der skal være hurtigere.
Det er vigtigt, eller i hvert fald nemmere hvis du her kender dine normale tider, for det er dem du skal lege og manipulere lidt med. Du skal ud over dine normale grænser, din såkaldte komfortzone for at optimere og blive bedre.

Et par hovedregler til intervaltræningen på landevejen er at du:

– Ikke udelukkende må træne interval
– Dine intervaller og dine pauser er nogenlunde lige lange
– Mål dine præstationer.

Det er vigtigt at du ikke kun træner intervaller for at blive hurtigere. Kroppen har stadig brug for afvekslende træning, så kombinere stadig med restitution og lange løbeture. VARIATION er kodeordet
Hvis du løber intervaller, så pres kroppen. Men du må ikke overpresse, eller for den sags skyld underpresse. Lad os sige at du ved du kan holde til at presse dig selv ud over græsen i 1 minut. Så er det vigtigt at du giver kroppen minimum den samme hvile bagefter, inden du tager hul på næste interval. Du må så ikke give den for meget. Min hovedregel plejer at være at hvis du er i god form, så kan du sagtens lave 1/1 intervaller (1min hårdt arbejde / 1 min restitution) Er du i mindre god form eller nybegynder så kombinere dine intervaller lidt mindre hårdt. 1/1.5 (1min hårdt arbejde / 1.5min restitution)

Hold øje med dine mål og fremskridt. Ikke fordi det giver noget fysisk, men bare fordi det giver et kick at følge med i at du bliver bedre. Det sætter noget i gang i kroppen. Mere vil have mere, og når du kan se resultaterne komme, så er du også mere villig til at “lide” det du skal under intervallerne.

Læs mere om intervaltræning HER

Læs mere om restitution HER

3.Bliv gode venner med din badevægt
Det siger nærmest sig selv. Hvis du bliver lettere så bliver du hurtigere. Så hold øje med vægten, og lad ikke kiloene komme på. Måske vil du ikke smide mere, men det er vigtigt ikke blive tungere hvis du gerne vil være hurtigere.
Du skal dog være opmærksom på en ting (kommer også i et tip længere nede) Styrketræning kan gøre dig hurtigere, da du får bedre og større muskler der kan præstere mere. Der er bare lige det lille men, at muskler vejer en del mere end fedt i kroppen. Så hvis du styrker dine benmuskler, så kan du godt “risikere” at du tager på i vægt, men fortvivl ikke, så har du mange flere kræfter til at løbe hurtigere. Så det er faktisk ikke i alle tilfælde at du bare skal smide kropsvægt.

4.Styrketræning kan gøre dig hurtigere
Du kan vælge at styrke dine muskler i benene forud for at blive en hurtigere løber. Kan dine ben og dets muskler præstere mere, så har du større præference for at blive en hurtigere løber.
Det er det tungere styrketræning du skal prioritere. Det der sker er at dine muskler bliver bedre til at bruge en del mindre energi på at løbe ved en hastighed.

Øvelser du kunne bruge er: Lunges, dødløft, squats

5.Tænk på kroppen som en helhed
Det er egentlig ment lidt som en løftet pegefinger. Du skal have hele din krop med i projektet. Der SKAL være tid til at restituere, og ikke mindst søvn. Det er vigtigt at kroppen får den korrekte hvile, og tiden til at komme sig.
Så lad vær med at lade dig gribe af stemningen – det kan man meget nemt når det går godt. Men husk altid på at kroppen skal kunne præstere maksimalt, så den har brug for hvile. Det eneste der sker hvis ikke du giver din krop den nødvendige hvile er at du højner risikoen for skader, og dine træningspas blive mindre effektive, da kroppen ikke kan præstere på højeste niveau. Så bliver det svært at forbedre sig, og derved blive en hurtigere løber.

6.Planlæg din træning og bliv hurtigere
Selvom rigtig mange påstår at de løber fordi det er fleksibelt og det kan gøres når det passer ind i arbejde, børn, familie og alt muligt andet. Så vil jeg påstå at du, hvis du vel og mærke vil optimere din hastighed, bliver nød til at pakke fleksibiliteten væk i de uger. Du får mere ud af at lægge din træning i faste rammer for så får du det gjort.
Hvis det lægger i rammer, og bliver en del af planlægningen, så er det ikke lige så nemt at hoppe fra og sige “arghhh det gør vi i morgen” For med den indstilling bliver man ikke en hurtigere løber. Og det kræver lidt tanke og disiplin hvis du vil optimere din hastighed.
Så gem undskyldningerne væk – planlæg din optimering – og sæt igang

7.Optimer dit udstyr
Der er flere ting du kan skrue på.
Dine løbesko kan være et parametre. Der findes lettere racesko som skærer en del gram af totalvægten på skoen. Det er selvfølgelig ikke noget der giver dig 30 sekunder pr. kilometer, men det kan sagtens give lidt.

Pulsuret, eller rettere løbeuret kan hjælpe dig
Du skal som udgangspunkt ikke bruge pulsen til at optimere ud fra, med mindre du er ekstrem nørdet. Men at investere i et løbeur der kan hjælpe dig med at holde styr på dine kilometer tider, og kan fortælle dig lidt om distance m.m. Det er klart at foretrække. Du får bare så meget mere styr på din træning, og har bedre mulighed for at optimere da overblikket bliver meget bedre.
Og hvis du kan, så kig efter om du kan bruge og opbygge din egen træning med uret. Hvis du kan bygge dine intervaller op, og lade uret styre dem når du træner, så kan du holde 101% fokus på træningen, og skal ikke tænke på tid, og se på ur eller telefon.

8.Hurtigere på løbsdagen
Hvis du har arbejdet intens på at blive en hurtigere løber – eventuelt med nogle af ovenstående råd, så er det surt ikke at kunne brage denne forbedring igennem på dagen for det store mål/løb.
Så forbered dig ordentligt på dagen, og gør hvad der er bedst for dig. Ingen krumspring

Læs eventuelt guiden til at løbe et halvmarathon HER

Men det jeg mener med at optimere på dagen er at få kroppen/maven passet godt til så den kan klare løbeturen, men uden at der er for meget i mavesækken.
Det plejer at kunne klares med et solidt måltid 3-4 timer inden løbsstart, og så lidt forskellige energi tiltag, muligvis en banan eller en spotsbolle med nutella inden starten. Det er vigtigt at du ikke propper alt for meget i maven lige op til starten. Både at den årsag at du bliver tungere, men selvfølgelig også fordi at det er super ubehageligt at løbe på en mave der lige er blevet mættet.

Du kan gøre forskellige andre tiltag på dagen for at optimere hurtigheden. Nogle kan få et kick ud af koffein. At du lige booster kroppen med lidt “kaffe doping” kan give dig det sidste. Andre bruger rødbedsaft som kraft tiltag. Ens for dem begge er at du ikke skal eksperimentere med det på dagen, med mindre du er vant til det. For er du ikke vant til det, så kan det i den grad spolere hele din løbetur. Tag det for en der har løbet et meget sløjt halvmarathon, fordi man skulle eksperimentere med en Redbull lige inden starten. Det er ikke anbefalelsværdigt. Tro mig.

***

Undgå junk miles [www.loebeshop.dk](https://www.loebeshop.dk/inspiration/bliv-en-hurtigere-lober-junk-miles)


***


LØB HURTIGERE:
Om du vil løbe hurtigere 5 km eller hurtigere marathon så gælder der nogle tips, som alle kan få glæde af. Her er samlet mine bedste tips til hvordan du bliver hurtigere.
Hvis man spørger folk, om de gerne vil løbe hurtigere, vil langt de fleste nok svare "ja". Heldigvis da. Men hvordan gør man så? Der er et hav af teknikker og ideer til det og det er også forskelligt om det er 5 km, du vil løbe hurtigere eller en marathon.

Herunder kommer nogle tips – og nogle virker lavpraktiske, men det er faktisk ofte meget oversete metoder til at løbe hurtigere.

TAB DIG
Banalt ikke? Men ved at smide 1-5 kg, så kan du barbere meget af din tid. Det er hårdt at slæbe et par ekstra kilo med rundt (tror du mig ikke, så tag en rygsæk på og læg tre liter vand deri inden næste løbetur).

Sådan meget groft anslår man, at hvis du taber 1 kg kan du skære 3 sekunder af din kilometertid. Så dvs. 15 sekunder af en 5 km. Taber du så 3 kg, kan du skære 45 sekunder af din 5 km. Det er da nemt, ikke? Nok de nemmeste 45 sekunder at barbere af sin tid :-)

LØB INTERVALLER
De er møghårde, men super effektive. Intervaltræning. Det går ud på, at du løber f.eks. 800 meter for fuld knald. Så hviler du 1 minut og løber igen 800 meter. Det gør du så f.eks. 5-8 gange. Det er uinspirerende og hårdt som bare pokker, men jeg lover dig, det er effektivt.

Hvor effektivt er det så, hvis man løber maraton? Godt spørgsmål... her skal du jo nok op i væsentligt højere intervaller og jeg må være svar skyldig. Ved en 5 km, kan du tydeligt mærke forskel.

Bemærk dog, at folk med problemer med helbredet ikke bør løbe intervaller. Du bør nok også holdet det til een gang om ugen. Men jeg har personligt set gode resultater ved at gøre det en gang ugentligt. Målbare resultater allerede efter en måned.

SOV MEGET
Nemt ikke? Mange løbere får for lidt søvn. Eller det gælder faktisk mange mennesker generelt. Hvis du træner hårdt, skal du gå efter 8 timers søvn og ellers minimum 7 timers søvn. Dine muskler har brug for at restituere og du har brug for søvnen for at kunne løbe hurtigere. Din krop skal være udhvilet og klar til den kamp, det er.

SPIS OG DRIK RIGTIGT
Kroppen skal også have den rette næring. Så sørg for at få både frugt, grøntsager, sunde kulhydrater og rigeligt med væske.

Hvis du har et specifikt løb, du gerne vil være skarp på, så sørg for at få kulhydrater aftenen inden – f.eks. pasta og grøntsager og evt. kødsovs. Sørg også for rigeligt med vand dagen inden. Men ikke så meget, at du skal op og tisse to gange om natten. Det er lidt en kunst. På selve dagen skal du sørge for at være godt hydreret, så drik rigeligt med vand i timerne op til løbet (men ikke for meget de sidste timer, da du kan opleve, det skvulper i maven.

TRÆN EFTER PULSZONER
Det er lidt som intervaltræning, men du holder bare skarpt øje med din puls mens du løber. Således at du holder din puls i et bestemt niveau under hele løbet. Det kræver lidt regning at finde ud af, hvor du skal holde pulsen. Kommer an på din form, alder og hvor langt du skal løbe.

OPTIMER DE SMÅ TING
Er der noget ved dine strømper, der generer? Går dit snørebånd løst? Irriterer dine underbukser dig? Får du håret i øjnene? Få identificeret, hvad der generer dig og gør noget ved det. Prøv noget andet løbetøj, tag et hårbånd på eller lav hestehale. Et eller andet for at optimere dine betingelser.

LØB MED MUSIK
Her er vi nok ude i at snyde dig selv. Men mange siger, at med den rette musik i ørerne, så løber de hurtigere. Det er ikke sikkert, det virker for dig, men du bør prøve det. Du skal jo ikke vælge meditationsmusik, men noget med gang i.

SKÆR NED PÅ ALKOHOL
Jeg har ikke noget videnskabeligt belæg for at skrive dette her, men jeg har opdaget, at når jeg skærer ned på alkohol, så er det nemmere for mig at forbedre mine tider. Nok også fordi det er nemmere at passe min træning. Et enkelt glas vin eller to om ugen gør nok ikke det store. Men går du i byen og drikker dig halvfuld, så prøv at vælge det fra og se, om ikke der sker noget.

TRÆN MED ALTERNATIVE TRÆNINGSFORMER
For at træne så at sige "bredere" kan du afprøve andre træningsformer, der styrker dine ben yderligere. Et eksempel kan være at træne en gang ugentligt på en Airbike eller en crosstrainer.

KOM IGANG
Du ved jo først, om din tid er forbedret, hvis du holder øje med dine tider. Jeg vil anbefale at teste dig selv hver 2. eller 3. måned på en atletikbane, hvor du løber 3 km på tid. Her skal du varme op og så give den alt du kan i 3 km. Notér tiderne ned, så du kan se, om du forbedrer dig. Det er meget motiverende.

God fornøjelse med at løbe hurtigere
