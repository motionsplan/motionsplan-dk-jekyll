---
title: "Et-punkts test på cykel"
permalink: /etpunktstest/
excerpt: ""
language: da
header:
  overlay_image: https://i.ytimg.com/vi/zUyuUoU7lAQ/maxresdefault.jpg
  teaser: https://i.ytimg.com/vi/zUyuUoU7lAQ/maxresdefault.jpg
category:
  - Beregnere
tags:
  - stofskifte
last_modified_at: 2019-03-06T23:14:14Z
toc: true
---

Den klassiske Åstrand-test, der kun kræver at man arbejder på en enkelt submaximal belastning. Et-punkts testen er meget populær og vi tilbyder derfor nu, at man gratis kan downloade testen herfra.

Denne submaximale test har den fordel, at personen der skal testes ikke behøver at anstrenge sig meget. Dertil er testen nem og hurtig at gennemføre. Testens bestemmelse af den maximale iltoptagelse er behæftet med nogen usikkerhed (som ved alle andre submaximale tests), men som et instrument til at måle ændringer i konditionen over tid er den fremragende.

Du skal bruge en kondicykel der kan vise belastningen i watt. Dertil skal du kunne måle din puls mens du cykler - helst med et pulsur.

Du skal køre på en af fire nedenstående belastninger: 50, 75, 100 eller 150 watt. Belastningen skal vælges således, at din puls stabiliseres i området 110-150 slag/min efter ca. 5 minutters cykling. Belastningen må ikke føles meget hård, men dog give anledning til at man bliver lettere til moderat forpustet.

Indtast værdierne i nedenstående felter og tryk på Beregn!

Der findes en del forskellige publicerede referenceværdier. Vi har valgt her at angive tallene fra Referenceværdier er fra Enright & Sherill 1998, da disse baserer sig på et stort talmateriale og på forsøgspersoner der ikke er forud tilvænnet til testen. Referenceværdierne gælder for mænd og kvinder i alderen 40-80 år.  NB! Andre referenceværdier, hvor der har været anvendt tilvænning, ligger ca 100 meter højere.

{% include calculate-etpunkttest.html %}

## Teoretisk baggrund for testen 

Denne test har i praksis vist sig at være et godt mål for den almene funktionstilstand hos relativtsvage individer. Testens resultat er ikke bare et mål for kredsløbsfunktionen, men også for bevægeapparatets tilstand som helhed.

Desuden har forsøg vist at der er en rimelig god sammenhæng mellem en lav score i denne test og risikoen for diverse inaktivitetsrelaterede sygdomme

Der findes flere forskellige publicerede studier der giver anvendelige referenceværdier. Den væsentligste forskel mellem de gode studier er om der har været forudgående tilvænning til testen.

Forsøgene har vist at testen er ret påvirkelig af tilvænning. Det bedste lader til at være at udføre testen 2 gange og først lade tredie forsøg tælle. Hvis man vælger denne procedure skal man også vælge referenceværdier hvor forsøgpersonerne har været tilvænnet til testen (f.eks. Gibbons et al. 2001).

Vi har valgt at angive referenceværdier der ikke er baseret på tilvænning, da vi antager at man som regel ikke har tid til at lade allersoner gennemføre testen 3 gange. Desuden er der andre studier der tyder på at denne tilvænnings effekt er yderst begrænset hos visse patientgrupper, f.eks. hjerte- og lungepatienter hvor der sædvanligvis opnås et pålideligt resultat efter første eller andet forsøg.

## Referencer

[Et punkt test fra Motion-online.dk](https://web.archive.org/web/20150316134300/http://www.motion-online.dk/konditionstraening/testning/et-punkts_test_paa_cykel/)

Enright PL, Sherrill DL.
Reference equations for the six-minute walk in healthy adults.
Am J Respir Crit Care Med. 1998 Nov;158(5 Pt 1):1384-7.

Enright PL.
The six-minute walk test. Review.
Respir Care. 2003 Aug;48(8):783-5.

Enright PL, McBurnie MA, Bittner V, Tracy RP, McNamara R, Arnold A, Newman AB
The 6-min walk test: a quick measure of functional status in elderly adults.
Chest. 2003 Feb;123(2):387-98.

Carter R, Holiday DB, Nwasuruba C, Stocks J, Grothues C, Tiep B.
Chest. 2003 May;123(5):1408-15.
6-minute walk work for assessment of functional capacity in patients with COPD.

Rostagno C, Olivo G, Comeglio M, Boddi V, Banchelli M, Galanti G, Gensini GF.
Prognostic value of 6-minute walk corridor test in patients with mild to moderate heart failure: comparison with other methods of functional evaluation.
Eur J Heart Fail. 2003 Jun;5(3):247-52.

Gibbons WJ, Fruchter N, Sloan S, Levy RD
Reference values for a multiple repetition 6-minute walk test in healthy adults older than 20 years.
J Cardiopulm Rehabil. 2001 Mar-Apr;21(2):87-93.
