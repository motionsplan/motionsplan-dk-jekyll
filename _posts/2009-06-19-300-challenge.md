---
title: "Klar til 300 challenge?"
permalink: /artikel/300-challenge
language: da
header:
  overlay_image: /assets/images/blog/300-challenge.jpg
  teaser: /assets/images/blog/300-challenge.jpg
tags:
  - styrketræning
  - udholdenhed
  - webclips
  - kombinationstræning
  - træning
  - kondition
category:
  - Konditionstræning
  - Styrketræning
last_modified_at: 2013-02-13T22:20:54Z
---

Vi vil gerne udfordre dig til at lave følgende programmer. Hvor hurtig er du?

- [300 challenge kun med kropsvægt](/exerciseprogram/show/62)
- [300 challenge med håndvægt](/exerciseprogram/show/79)

## Hvad er 300 challenge?

300 Challenge er inspireret af den træning, de lavede før filmen [300](http://en.wikipedia.org/wiki/300_(film)). Konceptet går i al sin enkelhed ud på, at man laver 300 gentagelser af nogle forskellige øvelser. Tanken er at du gennemfører alle 300 øvelser så hurtigt som du kan. Du kan se øvelser fra det oprindelige koncept i videoen nedenunder.

{% include video provider="youtube" id="LsYoEFoEohw" %}

## Meget kortfattet teori

Træningen er tæt beslægtet med træningsformen [crossfit](/artikel/crossfit). Træningsformen er en kombinationstræning, hvor du både arbejder med evnen til at arbejde med ilt (aerob) og evnen til at arbejde uden ilt (anaerob). Det er meget effektivt, fordi du når rigtig meget på kort tid

Man presser muskelcellerne hårdt og der forbrændes en masse sukker. Det skal transporteres ind i cellerne igen. Samtidig skal kroppen fjerne affaldsstoffer fra musklerne.

Fordi man arbejder noget af tiden uden ilt, vil kroppen tilpasse sig træningen ved at skabe nogle flere kapillærer, så musklerne vil være i stand til at få lidt mere ilt til forbrændingen næste gang. Det bevirker bl.a. at muskeludholdenheden forbedres.

Træningsformen har en markant effekt på forbrændingen, og selvom træningen ikke varer så længe, så vil din forbrænding efter træningen vare ret længe, fordi hele systemet er blevet presset så meget.

## Har du nogle gode ideer?

Hvis du har nogle gode ideer til hvad folk skal prøve, så skriv det endelig i kommentarerne. Du kan fx vælge 12 forskellige øvelser her fra motionsplan.dk og lave 25 gentagelser af hver øvelse så hurtigt som muligt.

## Referencer

- [Mark Twight fra Gym Jones artikel om sit program til skuespillerne fra 300-filmen](http://www.gymjones.com/knowledge.php?id=35)
- [The 300 Workout: Can you handle it?](http://www.webmd.com/fitness-exercise/features/the-300-workout-can-you-handle-it)
