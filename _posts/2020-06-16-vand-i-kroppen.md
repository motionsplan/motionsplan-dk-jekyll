---
title: "Udregn hvor meget vand du har i kroppen med vores beregner?"
permalink: /vand-i-kroppen/
language: da
header:
  overlay_image: https://images.unsplash.com/photo-1511593358241-7eea1f3c84e5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1867&q=80
  teaser: https://images.unsplash.com/photo-1511593358241-7eea1f3c84e5?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Photo by Jong Marshes on Unsplash
category:
  - Viden om
tags:
  - anatomi
  - fysiologi
last_modified_at: 2020-06-11T08:14:14Z
toc: true
---

Nu hvor det er så varmt, så kom jeg til at tænke på, hvor meget vand mennesket har i kroppen? Så jeg gik i gang med at researche på, hvor meget vand mennesket har i kroppen.

**Mennesket består i høj grad af vand. Faktisk udgøres mellem 45 og 75 procent af vores vægt af vand. Andelen af vand i mennesket varierer imidlertid med højden, vægten, køn og alder. Væskebalancen er livsvigtig for at vores krop og hjerne fungerer korrekt.**

Allerede fra fødslen er mere end halvdelen af kroppens vægt vand. Den gennemsnitlige andel af kropsvægten vil i gennemsnit være over 50% det meste af dit liv, selvom det daler lidt over tid.

Jeg har samlet lidt tabeller og en beregner, så du kan udregne, hvor meget vand du i gennemsnit har i kroppen.

## Vand i kroppen

I starten af vores liv er knap tre-fjerdedele af vores kropsvægt vand, men den begynder at dale allerede i det første år.

Den faldende vandprocent gennem årene er delvist fordi din fedtprocent typisk stiger med alderen. Fedtvæv indeholder mindre vand end den fedtfrie masse. Så din kropskomposition betyder en del for andelen af vand i kroppen.

De følgende [tabeller baseret på healthline.com over vand i kroppen](https://www.healthline.com/health/body-water-percentage#body-water-charts) repræsenterer den totale andel vand udgør af din kropsvægt, hvis du er inden for normalområdet.

| | Mænd | Kvinder |
|-|-|-|
| - 6 mdr | 74% (64%–84%) | 74% (64%–84%) |
| 6 mdr-1 år | 60% (57%–64%) | 60% (57%–64%) |
| 1-12 år | 60% (49%–75%) | 60% (49%–75%) |
| 12-18 år | 59% (52%-66%) | 56% (49%–63%) |
| 19-50 år | 59% (43%–73%) | 50% (41%–60%) |
| 51- år | 56% (47%–67%) | 47% (39%–57%) |

## Udregn vand i kroppen med vores beregner

{% include calculate-bodywater.html %}

## Hvor er vandet i kroppen?

Men hvor findes al den vand egentlig i kroppen? Den følgende tabel viser, [hvor meget andelen af vand (usgs.gov)](https://www.usgs.gov/special-topic/water-science-school/science/water-you-water-and-human-body) er i de enkelte organer og væv.

| Kropsdel         | Vandprocent |
|------------------|-------------|
| hjerne og hjerte | 73%         |
| lunger           | 83%         |
| huden            | 64%         |
| muskler og nyrer | 79%         |
| knogler          | 31%         |
| blod             | 90%         |

Selvom mange af organerne og vævene virker ret faste i det, så er en stor del altså alligevel vand.

## Vandet på celleniveau

På celleniveau fordeler vandet sig sådan:

- **Intracellulær væske (ICF)**. Væsken er inde i cellerne.
- **Extracellulær væske (ECF)**. Væsken er uden for cellerne.

Omkring to-tredjedele af kroppens vand er inde i cellerne, mens resten er uden for cellerne. Mineraler og salte er med til at sikre den korrekte balance mellem ICF og ECF.

Hvis du fx tager en DEXA-scanning eller en måling af din kropskomposition med bioimpedans, så får du et mål for den intracellulære og extracellulære vækse og en ratio mellem de to. Jeg har skrevet lidt om [bioimpedans-målinger, hvis du er interesseret i at læse det]({% link _posts/2019-10-14-fedtprocent-bioimpedans-inbody-570.md %}).

Den extracellulære til intracellulære væske ratio (E/I) varierer mellem 0,59 til 0,75 i raske voksne. Hvis du kommer uden for disse værdier, kan det være fordi du har inflammation i kroppen eller at du ikke har nok væske i kroppen.

## Hvorfor er vand vigtigt i kroppen?

- vand er en del af cellerne, og alle celler har brug for vand for at overleve.
- vand er en stor del af blodet, som transporterer næringsstoffer rundt i kroppen.
- vand hjælper kroppen med at blive skyllet igennem for affaldsstoffer gennem urinen.
- vand hjælper gennem temperaturreguleringen (sved og åndedrættet).
- vand er en del af støddæmpningen i bindevævet.
- vand beskytter hjernen.
- vand er med til at holde leddene smurte.
- der er vand i spyttet som hjælper med fordøjelsen.

Du kan med andre ord ikke undvære vand i kroppen, og du skal sørge for at din væskebalance er fornuftig, så kroppens funktioner fungerer optimalt.

## Hvordan måler jeg vand i kroppen?

Watson (1980) har lavet en formel, som bruges i beregneren ovenfor.

**Mænd:** TBW (l) = 2.447 – (0.09145 x age) + (0.1074 x height cm) + (0.3362 x weight kg)  
**Kvinder:** TBW (l) = –2.097 + (0.1069 x height cm) + (0.2466 x weight kg)

Hvis du gerne vil have procentdelen af vand i din krop, så kan du gå ud fra, at en liter vand vejer tæt på et kilo. Så deler du bare din TBW med din vægt. Vandindholdet i kroppen udregnet med Watson er naturligvis et estimat.

Som tidligere skrevet i indlægget, så kan du få en lidt mere præcis angivelse af dine vandværdier gennem en DEXA-scanning eller en [bioimpedans-måling]({% link _posts/2019-10-14-fedtprocent-bioimpedans-inbody-570.md %}).

## Hvordan sikrer du en sund vandbalance i kroppen?

Den ideelle mængde vand du skal konsumere på en dag afhænger af mange faktorer: din alder, vægt, helbred og hvilke aktiviteter, du laver.

Din krop udskiller væske gennem urinen. Desto mere væske du drikker, desto mere skal du tisse. Hvis du ikke drikker nok væske, så skal du ikke tisse så meget. Hvis du generelt får for lidt vand, så risikerer du at dehydrere og risikerer at skade kroppen.

Hvis du er tørstig, er det rigtig vigtigt at få drukket noget væske, for så er du i underskud.

Hvis det er rigtig varmt, og du drikker meget, så vær opmærksom på også at få nogle salte indenbords, der kan hjælpe med at vandet bliver optaget rigtigt, og så du ikke får udvasket de livsvigtige salte.

## Referencer om vand i kroppen

- Lee, Jee Young, Han Sung Ryu, Sung Soo Yoon, Eun Hye Kim, og Seong Woo Yoon. 2019. “Extracellular-to-Intracellular Fluid Volume Ratio as a Prognostic Factor for Survival in Patients With Metastatic Cancer”. Integrative Cancer Therapies 18 (maj). <https://doi.org/10.1177/1534735419847285>.
- Watson, P. E., I. D. Watson, og R. D. Batt. 1980. “Total Body Water Volumes for Adult Males and Females Estimated from Simple Anthropometric Measurements”. The American Journal of Clinical Nutrition 33 (1): 27–39. <https://doi.org/10.1093/ajcn/33.1.27>.
- [What Is the Average (and Ideal) Percentage of Water in Your Body?](https://www.healthline.com/health/body-water-percentage#maintenance)
