---
title: &title "Hvor meget vand skal man drikke om dagen? (Beregner)"
seo_title: "Hvor meget væske skal man drikke om dagen? (Beregner)"
description: "Drikker du for lidt vand? Eller måske for meget? Prøv vores beregner til at udregne dit daglige væskebehov og hvor meget væske man skal drikke om dagen?"
excerpt: Er du også i tvivl om, hvor meget vand du bør drikke dagligt? Jeg har researchet og samlet svaret på spørgsmålet. Du kan også prøve vores beregner til at udregne det daglige væskebehov.
permalink: /hvor-meget-vand-skal-man-drikke-om-dagen/
language: da
author: lsolesen
header:
  overlay_image: https://images.unsplash.com/photo-1523621509625-54893aa665ff?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&h=630&w=1200&q=10
  teaser: https://images.unsplash.com/photo-1523621509625-54893aa665ff?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&h=300&w=400&q=10
  caption: *title
category:
  - Kost & Ernæring
tags:
  - væske
  - ernæring
  - beregner
  - featured
popular: true
last_modified_at: 2022-12-02T10:14:14Z
toc: true
meta:
  name: Beregn vandindtag på en dag
  equipment: vægt
  measures: dagligt vandindtag
  type: kost & ernæring
faq:
  - question: "Hvor meget vand skal man drikke om dagen?"
    answer: "Der er uenighed i litteraturen om, hvor meget vand man skal drikke om dagen. For langt de fleste mennesker vil tørsten sørge for, at vi får vand nok. En tommelfingerregel er at du mindst skal have 1-1,5 liter vand om dagen, men mange aktive vil formentlig drikke mere. Hvis du sveder skal du naturligvis også supplere op med vand!"
  - question: "Kan man drikke for meget vand?"
    answer: "Ja. Du kan godt drikke for meget vand. Hvis du drikker rigtig meget vand, så skal du være meget opmærksom på indholdet af salte og mineraler i det væske du indtager. Læs meget mere i denne artikel..."
---

Er du også i tvivl om, hvor meget vand du bør drikke dagligt? Jeg har researchet og samlet svaret på spørgsmålet i det følgende her.

Det er blevet rigtig populært at drikke rigtig meget vand, men mange drikker formentlig mere end rigeligt vand, mens andre får for lidt væske dagligt.

Hvor meget væske skal du egentlig drikke om dagen?

Vi har kigget på videnskaben og lavet en beregner til at udregne dit daglige væskebehov.

Lad os dykke ned i fakta!

I dette indlæg kan du læse mere om:

- Hvor mange liter skal et menneske drikke om dagen?
- Hvor meget skal ældre drikke om dagen?
- Hvorfor skal man drikke 2 liter vand om dagen?
- Kan det være farligt at drikke for meget vand?

{% include figure image_path=page.header.overlay_image caption="Hvor meget vand du skal drikke om dagen afhænger bl.a. af hvor meget du sveder!" alt="dit anbefalede daglige væskeindtag" %}

{% comment %}

- Kan man få kvalme af at drikke for meget vand?
- Hvor meget skal man drikke for at dø?
- hvad tæller som væske?
- hvor mange glas vand skal man drikke om dagen?

{% endcomment %}

## Beregn hvor meget vand skal du drikke om dagen?

Team Danmark [foreslår](https://www.teamdanmark.dk/performance/sportsernaering/vaesketest), at du har et basalbehov på 30-40 ml væske pr. kg kropsvægt om dagen. De skriver desværre ikke, hvor de har denne angivelse fra. Men lad os forsøge at putte det ind i en beregner.

{% include calculator/calculate-water-intake.html %}

I beregneren udregner du dit basalbehov for væske om dagen. Men det er naturligvis noget andet, hvis du er i meget varme omgivelser eller dyrker idræt, hvor du sveder meget.

Læs: [Hvad skal jeg drikke til træning og konkurrence?](/hvad-skal-jeg-drikke/)
{: .notice }

## Hvor meget skal jeg drikke om dagen?

Der står rigtig [mange steder](https://www.letliv.dk/sund-og-skoen/sundhed/saadan-beregner-du-dit-vaeskebehov), at man har behov for omkring to liter vand dagligt.

Hvad siger videnskaben om, hvor meget væske du skal have dagligt? Det ser ikke ud til, at der er helt overensstemmelse om det. Meinders og Meinders (2010) konkluderer, at tre liter for mænd og 2,2 liter for kvinder **er mere end rigeligt vand**.

> The recommended total daily fluid intake of 3,000 ml for men and of 2,200 ml for women is more than adequate. Higher fluid intake does not have any convincing health benefits, except perhaps in preventing (recurrent) kidney stones.
>
> --- <cite>[Meinders og Meinders (2010)](https://pubmed.ncbi.nlm.nih.gov/20356431/)</cite>

Disse tal stemmer meget godt overens med beregningerne ovenfor, da det daglige væskeindtag rapporteret af Meinders og Meinders (2010) må være afhængig af vægten og den enkeltes størrelse.

Søren Nielsen, der er professor og chef for Vand og Salt Centret, skriver derimod:

> Det er en myte, at vi skal drikke mindst 2 liter vand om dagen. Danskerne drikker vand som aldrig før, men det er en myte, at vi skal have mindst to liter vand om dagen. Tværtimod kan nyrernes evne til at regulere væskebalancen forrykkes, hvis vi drikker for meget.
>
> --- <cite>[Søren Nielsen, professor](https://kontinens.org/myten-meget-man-skal-drikke/)

Søren Nielsen har ganske enkelt været igennem det meste videnskabelige evidens, og han har ikke kunnet finde belæg for påstanden om 2 liter vand om dagen.

Det er heller ikke lykkes mig at finde det endegyldige videnskabelige bevis for det anbefalede daglige væskeindtag.

[Fødevarestyrelsen](https://altomkost.dk/raad-og-anbefalinger/de-officielle-kostraad-godt-for-sundhed-og-klima/sluk-toersten-i-vand/) anbefaler, at man drikker 1-1,5 liter vand i døgnet, men man naturligvis skal drikke mere, når man sveder meget.

[Thornton (2012)](https://pubmed.ncbi.nlm.nih.gov/23216505/) skriver, at tørsten driver os til at drikke to liter vand om dagen.

Hvis 2 liter vand om dagen er det rigtige daglige indtag af væske, så regulerer kroppen formentlig selv væskeindtaget. Du skal altså ikke være bekymret for dit væskeindtag.

Noget tyder imidlertid på, at [ældre ikke føler tørst](https://www.herlevhospital.dk/presse-og-nyt/pressemeddelelser-og-nyheder/nyheder/Sider/drikvand.aspx) på samme måde. Hvis du er en af dem, der ikke føler tørst, så er det en god ide at sætte væskeindtaget i system i løbet af dagen.

Hvis du ofte oplever at skulle op at tisse om natten, så kan det også være en god ide, at du skubber lidt rundt på, hvornår på dagen, du drikker.

Hvor meget væske man skal drikke om dagen afhænger naturligvis også af, hvor meget du sveder. Hvis du er rigtig aktiv med intenst arbejde på en varm dag, så har du brug for mere vand.

Læs: [Varmeakklimatisering: Træning i varmen](/varmeakklimatisering-traening-i-varmen/)
{: .notice }

Hvis du kommer over tre liter vand om dagen, så skal du tænke over, hvilke salte og mineraler der er i vandet, så du undgår uheldige bivirkninger. Du kan måske blive inspireret til at [blande din egen sportsdrik](/sportsdrik/).

## Hvor meget sveder man om dagen?

På et døgn sveder og udånder vi normalt omkring 1 liter væske, men det tal er naturligvis noget højere, hvis vi har feber, træner hårdt eller det er meget varmt. Du kan sagtens svede mere end 2 liter i timer, når du dyrker hård intensiv idræt i varmt vejr.

Dit daglige indtag af vand skal naturligvis matche dit aktivitetsniveau.

## Kan man drikke for meget vand?

Ja. Du kan godt drikke for meget vand. Hvis du drikker rigtig meget vand, så skal du være meget opmærksom på indholdet af salte og mineraler i det væske du indtager.

Vi skal formentlig drikke noget mere vand end 2 liter dagligt, før vi skal bekymre os om at nyrernes evne til at regulere væskebalancen forrykkes.

[Samvirke](https://samvirke.dk/artikler/kan-man-drikke-for-meget-vand) stiller spørgsmålet: <q>Kan man drikke for meget vand?</q>

> Der er nogle processer i nyrerne, der sørger for, at du har det vand og salt i kroppen, du skal have. Hvis du drikker 4-5 liter vand om dagen gennem en længere periode, tager nyrerne skade. Så går der kludder i systemet.
>
> --- <cite>[Erling Bjerregaard Pedersen](https://samvirke.dk/artikler/kan-man-drikke-for-meget-vand), professor ved klinisk institut for medicin på Aarhus Universitet</cite>

Du skal være opmærksom på saltbalancen, når du drikker meget. En [myte](https://www.herlevhospital.dk/presse-og-nyt/pressemeddelelser-og-nyheder/nyheder/Sider/drikvand.aspx) omkring væskeindtag er, at man kan få væskeophobning i kroppen, hvis man drikker meget. Men det er der ingen grund til at bekymre sig om.

## Kan man drikke for lidt vand?

Du kan naturligvis drikke for lidt vand. Det er endnu ikke lykkes mig at finde det absolutte minimumsindtag af væske på en dag, men Meinders og Meinders (2020) giver et bud i deres artikel. Hvis du ved mere om det, så brug endelig kommentarerne.

> Under normal circumstances of diet, exercise and climate the minimal urine output for healthy subjects is about 500 ml/day. Intake of more than 500 ml of fluids per day will result in the excretion of solute-free water.
>
> --- <cite>[Meinders og Meinders (2010)](https://pubmed.ncbi.nlm.nih.gov/20356431/)</cite>

Du skal altså formentlig have mindst en halv liter vand om dagen. Hvis du drikker mindre vand, så drikker du for lidt.

## Hvorfor skal du drikke vand?

Du skal drikke vand, fordi vand er en væsentlig bestanddel af kroppen. Vandet er en essentiel del af rigtig mange af kroppens processer.

> Stofskiftet hos en normalvægtig person producerer 0,5 liter vand om dagen. Men vi udskiller godt 1 liter om dagen gennem vores åndedræt, afføring og sved. Derfor er der behov for at udligne balancen, så vi ikke dehydrerer.
>
> --- <cite>[Erling Bjerregaard Pedersen](https://samvirke.dk/artikler/kan-man-drikke-for-meget-vand), professor ved klinisk institut for medicin på Aarhus Universitet</cite>

Væsken er bl.a. med til at udlede affaldsstoffer gennem urinen, en stor bestanddel i cellerne og i blodet. Desuden består kropsvæskerne også i høj grad af vand.

## Hvad tæller med i dit daglige væskeindtag?

Te og kaffe tæller også med i dit daglige væskeregnskab. Mange siger, at te og kaffe er vanddrivende, men for at være vanddrivende, så skal indtag af kaffe og te forårsage, at mere væske kommer ud af systemet, end der kom ind. Det er så vidt jeg ved ikke tilfældet.

## Når jeg drikker mere om dagen skal jeg tisse mere

Når du øger dit væskeindtag, så vil du opleve at du skal oftere på toilettet, fordi kroppen ikke er vant til det ekstra væskeindtag. Det udligner sig typisk i løbet af en uges tid. Du skal naturligvis stadig tisse mere, end da du drak mindre, men slet ikke så ofte.

## Hvor lang tid tager det at optage vand?

[Vores Puls](https://vorespuls.dk/kost-sundhed/artikler/saa-meget-vaeske-har-du-brug-for) skriver <q>Kroppen kan maksimalt optage ca. 1,2 liter væske pr. time.</q>. Det er rimelig hurtigt, men da du under intensiv aktivitet i varmt vejr kan tabe væske på 2-3 liter, så kan du alligevel ikke helt opretholde væskebalancen.

Hvis du vil besvare spørgsmålet: "Hvor lang tid tager det et glas vand at komme igennem kroppen?" Et glas er typisk på 1-2 dl. Et glas vand kan altså optages i kroppen på omkring 10 minutter, hvis kroppen kan optage 1,2 liter vand på en time.

## Hvordan kan jeg se om jeg har drukket nok?

Hvis du ikke har drukket nok vand, så vil du typisk kunne mærke det i kroppen. Måske bliver du træt, får hovedpine eller bliver utrolig tørstig. Så er det tid til at drikke vand for at slukke tørsten. Kroppen regulerer selv væskebalancen på den måde.

Du kan typisk også se på din urin, om du får nok væske. Hvis din urin er mørk og koncentreret, så er det et tegn på, at du har fået for lidt væske. Hvis urinen derimod er lys og vandig, så er det et godt tegn.

## Hvor meget vand er der i kroppen?

Mennesket består i høj grad af vand. Væskebalancen er livsvigtig for, at vores krop og hjerne kan fungere effektivt. Andelen af vand varierer med højden, vægten, køn og alder. Vores krop består af mellem 45 og 75 procent af vægten er vand.

Læs: [Hvor meget vand har mennesket i kroppen?]({% link _posts/2020-06-16-vand-i-kroppen.md %}).
{: .notice }

## Hvordan får jeg nok væske på en dag?

Først skal du finde ud af, hvor meget væske du får i løbet af dagen. Det kan du gøre med en lille test.

Hvis du gerne vil finde ud af, hvor meget væske du drikker om dagen, så kan du lave et lille forsøg nogle dag. Fyld en vandflaske og drik kun af den.

Hvis du får for lidt at drikke, så kan du gøre følgende til en lille vane:

- Når du har børstet tænder om morgenen, så drikker du et stort glas vand.
- Til alle måltider sørger du for at hælde et glas vand op.
- Hav altid en vanddunk med, så du kan få lidt at drikke

Hvordan holder du styr på en sund væskebalance?

## Ofte stillede spørgsmål

{% include motionsplan/faq.html %}
