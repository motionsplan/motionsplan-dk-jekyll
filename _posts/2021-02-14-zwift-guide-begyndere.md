---
title: &title "Zwift: Den komplette guide til begyndere"
permalink: /komplet-begynderguide-zwift/
language: da
header:
  overlay_image: https://images.unsplash.com/photo-1602840103803-c8b1cc0a7a1a?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1900&q=80
  teaser: https://images.unsplash.com/photo-1602840103803-c8b1cc0a7a1a?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=400&q=80
  caption: *title
category:
  - Konditionstræning
tags:
  - konditionstræning
  - kondition
  - zwift
  - cykling
last_modified_at: 2021-02-14T08:14:14Z
toc: true
feature_row:
  - image_path: https://www.fotoagent.dk/images/webp/IAcroP5Mt3n2h7o4GNNnj7a4leLTlef-LUl9FaXmijSwM1ILLkg5SoVY2Q6gIRlivlFsa1Ylv0RrievRWUi2pg/single_picture/10678/138/kickr_smart_trainer_v5_1_1.jpg
    url: https://www.partner-ads.com/dk/klikbanner.php?partnerid=28187&bannerid=59734&htmlurl=https://www.cykler.dk/wahoo-kickr.aspx
    title: Wahoo Kickr 5.0 til Zwift
    excerpt: "Du kan fx køre Zwift på en Wahoo Kickr 5.0. Den kører relativt støjsvagt, og har både effektmåler og kadencemåler. Husk at tjekke om gear kasetten passer til din cykel på den version, du køber."
    btn_label: "Tjek prisen hos cykler.dk*"
    btn_class: "btn--success"
  - image_path: https://resources.chainbox.io/cykelpartner/public/pim/959f8301-8547-42dc-a159-723d8b30da09/150066_A_default.jpg
    url: https://www.partner-ads.com/dk/klikbanner.php?partnerid=28187&bannerid=16446&htmlurl=https://www.cykelpartner.dk/hometrainere/wahoo-kickr-climb---simulerer-op--og-nedstigninger
    title: Wahoo Kickr Climb til Zwift
    excerpt: "En Kickr Climb simulerer op- og nedstigninger, når du kører indendørs cykling. Det kan give dit en rigtig god virtuel oplevelse af, at du kører i virkeligheden, og Kickr Climb kan bruges sammen med Zwift."
    btn_label: "Tjek prisen hos cyklerpartner.dk*"
    btn_class: "btn--info"
  - image_path: https://cykelexperten.b-cdn.net/media/b4/9a/0b/1588852583/uploads_2018_10_wahoo-kickr-headwind-e1540299465291.jpeg
    url: https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/wahoo-kickr-headwind/?source=partner-ads
    title: Wahoo Kickr Headwind til Zwift
    excerpt: "Wahoo Kickr Headwind er en blæser, som styres af din hastighed, og den registrerer også i Zwift, om du ligger i læ af andre ryttere. Med Kickr Headwind er du sikker på at have køling nok, når du sveder i Zwift."
    btn_label: "Tjek prisen hos cykelexperten.dk*"
    btn_class: "btn--warning"
  - image_path: https://fricdn.dk/Files/Images/FriBikeShop/ProductImages/tacx-flux-2-zwift-bundle.jpg?width=840&height=573&bgcolor=fff&format=jpeg&quality=80&mode=crop
    url: https://www.partner-ads.com/dk/klikbanner.php?partnerid=28187&bannerid=70559&htmlurl=http://www.fribikeshop.dk/Default.aspx?ID=286&ProductID=PROD917
    title: Tacx Flux 2 Smart Zwift Bundle
    excerpt: "Kraftfuld, præcis og støjsvag hometrainer med direkte drev-montering. Tacx FLUX 2 Smart virker rigtig godt sammen med Zwift og er lidt billigere end Wahoo Kickr 5.0."
    btn_label: "Tjek prisen hos fribikeshop.dk*"
    btn_class: "btn--danger"
---

Jeg er lige gået i gang med at køre Zwift, så jeg har skrevet en guide til at komme i gang. Det er en guide til en begynder, som besvarer alle de spørgsmål, jeg selv havde, og du får svar fra en af de rigtig dygtige danske Zwift-cykelryttere.

Zwift er en meget populær app, når du flytter cykeltræningen indendørs. Det er en inspirerende måde at træne på afstand sammen med andre, når vejret og pandemier ikke tillader træning og cykelløb udenfor. 

Min motivation for træning på min indendørs cykel har i hvert fald været noget højere de seneste uger efter jeg fik øjnene op for Zwift. Men der er lige nogle ting, du skal vide inden du kan komme i gang med Zwift.

I denne guide kan du få svar på:

- Hvad er Zwift?
- Hvad koster et Zwift abonnement?
- Hvilket udstyr skal du bruge for at køre Zwift?
- Hvordan kommer du i gang med Zwift?
- Gode råd fra en rigtig erfaren Zwift-rytter fra A-klassen.

Lad os dykke ned i begynderguiden til Zwift.

## Hvad er Zwift?

Zwift er et spil du kan bruge sammen med din _hometrainer_ til cykling eller _watt-måler_ til løb. Zwift er mest kendt for at være en platform for cykelryttere. Zwift giver dig mulighed for at linke din _hometrainer_: op til din computer, iPad, iPhone, Apple TV, Android devide, så du kan køre med andre cykelryttere i et virtuelt miljø. Du kan både træne i Zwift og køre løb mod andre i den virtuelle Zwift-verden.

Ud over at konkurrere mod andre cykelryttere i Zwift-cykelløb kan du også lægge hele din træning ind i Zwift. Selvom træningsplanlægning altid bør være individuel, er det nu meget motiverende at vide at træningsprogrammerne i Zwift er designet af professionelle trænere, men du kan også sagtens lægge din egen træning ind i Zwift. Du kan fx lave træning baseret på absolutte watt-tal eller som procent af din functional threshold power (FTP). 

I Zwift kan du mødes med andre af dine venner og træne, og du har mulgihed for at køre sammen, selvom du ikke træder helt de samme watt, fx når I laver træning sammen. Det er en ret genial feature ved Zwift.

{% include figure image_path="https://keyassets.timeincuk.net/inspirewp/live/wp-content/uploads/sites/2/2017/06/zwiftipad.jpg" caption="Typisk setup i Zwift" alt="Typisk setup i Zwift"  %}

Zwift er et rigtig godt alternativ til cykling udenfor. Hvis vejret er dårligt, trafikken forfærdelig, du har begrænset tid eller bor langt væk fra andre cykelryttere, du kan træne sammen med. Der er ikke langt til de andre cyklister i Zwift. Jeg ved, at hvis det er koldt og vådt udenfor, så trækker oplevelsen for mig selv på Zwift i hvert fald mere.

Når du kører Zwift, så kan du køre i en række forskellige verdener, hvor der er forskellige ruter. Fx er der Watopia, New York og London, og du kan også finde nogle af de tidligere VM-ruter. Swift kan også fobrinde til Strava, så du har al din træning samlet. 

## Er Zwift gratis?

Nej. Prisen på et Zwift abonnement er £12 eller $14,99 om måneden. Men du kan altid annullere dit abonnement på Zwift og genstarte det på et senere tidspunkt, hvilket er ret genialt. Jeg kommer i hvert fald ikke til at køre Zwift om sommeren, og så er det jo dejlig, at jeg ikke skal smide penge ud af vinduet på det tidspunkt. 

Du behøver ikke forpligte dig med det samme. Der er syv dages gratis prøveperiode, hvor du kan køre 25 kilometer, men jeg ville helt sikkert bare tegne en måneds abonnement, for du når ikke helt at finde ud af, om det er noget for dig på de 25 kilometer, som jo mest svarer til en enkelt tur.

## Hvilket udstyr har jeg brug for for at cykle på Zwift?

Når du vil bruge Zwift, så skal du bruge udstyr, der kan måle hvor mange watt, du træder eller løber med. De fleste bruger en _hometrainer_ til cykling, hvis du vil cykle derhjemme. Hvis du køber en hjemmetræner til Zwift, så skal du have din egen cykel også.

Zwift har lavet denne glimrende [videoguide](https://support.zwift.com/en_us/what-you-need-to-ride-HJh4YQbxr), der forklarer, hvad du har behov for, hvis du gerne vil cykle på Zwift.

{% include video provider="youtube" id="hQ2uC4n4VoY" %}

Jeg cykler selv på en [Wahoo Kickr 5.0\*](https://www.partner-ads.com/dk/klikbanner.php?partnerid=28187&bannerid=59734&htmlurl=https://www.cykler.dk/wahoo-kickr.aspx), som jeg synes er utrolig behagelig at køre på og giver en rigtig god cykeloplevelse og som tidligere professionelle cykelrytter Martin Mortensen også anbefaler. Der er adaptere med, så du kan sætte cykler på med forskellige nav, men du skal huske at tjekke, at den passer til din cykel. Du kan også køre Zwift på en mountainbike.

En hjemmetræner har typisk indbygget effektmåler og variabel modstand, som kan spille sammen med Zwift. Din hometrainer måler dit arbejde og sender informationerne til Zwift, og på den måde kommer din online figur (avatar) til at cykle i den virtuelle verden.

Den variable modstand på din _smart trainer_ giver dig fornemmelsen for, at du rent faktisk kører rigtigt. Når det går op ad bakke, så øges modstanden, og modstanden sænkes, når du kører ned ad bakke.

Du behøver ikke nødvendigvis en dyr _hometrainer_ for at bruge Swift. Systemet fungerer bedst med en _smart trainer_, der har effektmåler, men du kan også nøjes med en gammel hjemmetræner, hvor du har hastighedsføler, som kan sende informationer gennem ANT+ eller Bluetooth til dit device. Derfor skal dit device naturligvis også understøtte enten ANT+ eller Bluetooth. Hvis ikke din computer understøtter det, så kan du købe en lille [ANT+ dongle\*](https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/wahoo-ant-usb-adapter/?source=partner-ads) eller Bluetooth dongle, som du kan sætte i USB-porten på din computer.

I dag har langt de fleste computere Bluetooth, så derfor kan du typisk bruge det til at sende data.

Hvis du gerne vil forbedre oplevelsen og _tracke_ om du kommer i bedre form, så kan du med fordel også koble en **pulsmåler** til systemet. Jeg bruger selv en Polar H10, som kan sende både via Bluetooth og ANT+. 

Men vi er slet ikke færdige endnu i forhold til det udstyr, man kan tilkøbe for at få en _premium_ Zwift-oplevelse.

Hvis du gerne vil opgradere din oplevelse i Zwift, så kan du købe et **_device_, som kan simulere op- og nedstigninger**. Fx kan du sætte [Wahoo Kickr Climb\*](https://www.partner-ads.com/dk/klikbanner.php?partnerid=28187&bannerid=16446&htmlurl=https://www.cykelpartner.dk/hometrainere/wahoo-kickr-climb---simulerer-op--og-nedstigninger) på forhjulet af din cykel. Det betyder, at den hæver forhjulet, når du kører opad, så du ud over den hårdere modstand også kommer til at sidde lidt anderledes på cyklen.

Du kan også købe vindmodstand. Du kan købe en **blæser som kan simulere vindmodstand og køle dig ned**. Fx kan du købe en [Wahoo Kickr Headwind\*](https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/wahoo-kickr-headwind/?source=partner-ads), som justerer den virtuelle vindmodstand, når du kører. Når du sidder i en gruppe vil du kunne mærke, at du ligger og _drafter_, og hvis du kører hurtigere, så vil den blæse mere. Samtidig sikrer blæseren, at du ikke overopheder helt, når du kører.

> Jeg synes, det er rigtig vigtigt, at man har en blæser foran sig, når man kører Zwift. Jeg ved i hvert fald fra mig selv, at jeg ellers let koger over.

— <cite>Martin Mortensen, cykellærer på Vejle Idrætsefterskole</cite>

Du kan også købe et helt Zwift-bundle fra Tacx hos [fribikeshop.dk\*](https://www.partner-ads.com/dk/klikbanner.php?partnerid=28187&bannerid=70559&htmlurl=http://www.fribikeshop.dk/Default.aspx?ID=286&ProductID=PROD917).

Der er også mange er vælger at få en måtte under cyklen. En måtte beskytter gulvet mod sved og olie fra cyklen, men den er også med til at gøre kørekomforten bedre, da den støddæmper lidt. Samtidig lyddæmper den også lidt. Wahoo sælger naturligvis også [måtter til at have under cyklen\*](https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/wahoo-kickr-mat/?source=partner-ads).

Husk at læse lidt videre for at få de bedste tips fra Martin Mortensen, som er cykellærer på Vejle Idrætsefterskole, som virkelig ved alt om Zwift.

{% include feature_row type="left" %}

## Hvilket udstyr har jeg brug for til at løbe på Zwift?

Jeg bruger i øjeblikket ikke Zwift til at løbe, men Zwift har lavet en glimrende video, der forklarer, hvad du har brug for, hvis du gerne vil i [gang med at løbe på Zwift](https://support.zwift.com/en_us/what-you-need-to-start-running-B1t16hGDr).

## Hvilken cykel skal jeg vælge til Zwift?

Du kan bruge de fleste cykler med udvendige gear, som kan monteres i din hjemmetræner eller _smart trainer_. Hvis din cykel har 10 eller 11 speed (antallet af tandhjul bagpå cyklen), så kan den formentlig bruges til din hjmmetræner. 

De fleste af de store producenter af _smart trainers_, fx Wahoo, Tacx, Elite og BKool, har smart trainers, der kan benyttes til både racercykler og mountainbikes. I de fleste kan du også bruge racercykler med og uden skivebremser.

**Vigtigt**. Hvis du har skivebremser, skal du huske enten ikke at bruge bremserne, når hjulet er taget af, eller sætte en lille beskytter ind i bremsen.

## Hvad er computerkravene til Zwift?

Zwift kan køres på Windows, iOS, iPhone, iPad eller AppleTV og Google Play. Der er altså ikke mange undskyldninger, hvad angår dit device. Jeg kører mest fra en computer, men hvis du har en større tablet, så er der også rigtig mange, der bruger det. Du kan også i en snæver vending kører på telefonen, men det bliver meget småt i hvert fald for mine øjne.

{% include figure image_path="https://i.pinimg.com/originals/62/b1/d6/62b1d69426d4cc6241a0e5d9cf0a3028.jpg" caption="Zwift setup hvor computeren står på et [Wahoo Bike Desk*](https://www.partner-ads.com/dk/klikbanner.php?partnerid=28187&bannerid=67757&htmlurl=https://www.proshop.dk/Sport-Fitness/Wahoo-Fitness-KICKR-Desk/2695504) og med en blæser foran" alt="Typisk setup i Zwift med et Wahoo Bike Desk"  %}

Du skal helst have tabletten eller computeren inden for rækkevidde, da du undervejs godt kan få brug for at interagere lidt med skærmen. Jeg tror klart de fleste bruger en iPad, som de enten stiller på et bord foran, har på en [tablet holder på cyklen\*](https://www.partner-ads.com/dk/klikbanner.php?partnerid=28187&bannerid=70559&htmlurl=http://www.fribikeshop.dk/Default.aspx?ID=286&ProductID=100-T2092) eller sat den på computerholder, fx denne [Wahoo Bike Desk\*](https://www.partner-ads.com/dk/klikbanner.php?partnerid=28187&bannerid=67757&htmlurl=https://www.proshop.dk/Sport-Fitness/Wahoo-Fitness-KICKR-Desk/2695504).

Nogle har også montereret deres smartphone på cyklen. Fx kan man bruge det her ret [smarte kombinerede smartphone-holder og svedcover fra Tacx\*](https://www.partner-ads.com/dk/klikbanner.php?partnerid=28187&bannerid=70559&htmlurl=http://www.fribikeshop.dk/Default.aspx?ID=286&ProductID=PROD918), som også beskytter cyklen mod alt det sved du uundgåeligt vil producere undervejs, når du kæmper dig gennem etaperne på Zwift. Her har du så let adgang til Zwift Companion, som er en uundværlig gratis app, som du også skal bruge, når du bruger Zwift.

De fleste nyere devices og computere kan køre Zwift. Du kan altdi se de aktuelle minimumskrav for at køre Zwift hos [Zwift-support](https://support.zwift.com/en_us/supported-devices-to-run-zwift-H1Cj9QbeB).

Du skal naturligvis også have en **ordentlig og stabil internetforbindelse** for at køre Zwift.

## Hvordan opretter jeg min profil i Zwift?

Så fik du styr på alt udstyret til Zwift. Nu er det tid til at komme i gang med at bruge Zwift. Der er et par trin, som du skal i gang med.

1. Først skal du downloade Zwift-appen til dit foretrukne device.
2. Download også Zwift Companion app'en på din smartphone.

Derefter skal du oprette en konto og udfylde oplysninger om dit køn, højde og vægt. Oplysningerne bliver brugt for at oprette din _avatar_ i Zwift, og så er det med til at give nøjagtige målinger i forhold til din hastighed i spillet. Derfor skal du huske at udfylde de personlige oplysninger korrekt. 

Højden betyder noget i forhold til vindmodstanden. Vægten betyder noget i forhold den vigtigste _metric_ i spillet som er watt/kg. Det er nemlig watt per kilo, der betyder noget for, hvordan du klarer dig i forhold til de andre i spillet - altså din nøjagtige hastighed.

{% include figure image_path="https://keyassets.timeincuk.net/inspirewp/live/wp-content/uploads/sites/2/2015/10/zwift-user-customisation.jpg" caption="Zwift giver dig masser af muligheder for at få din avatar til at se ret professionel ud." alt="Zwift giver dig masser af muligheder for at få din avatar til at se ret professionel ud."  %}

Det næste trin er at oprette din avatar og give den det rigtige tøj på. Når du lige starter er der ikke så meget _gear_ at vælge imellem, men efterhånden som du kører Zwift flere gange og tjener _drops_, så vil du stige i niveau og du vil få mulighed for at låse op for merer tøj, flere cykler og forskellige hjul.

Du kan i Zwift besøge 'Drop Shop', som er en online markedsplads, hvor du køber forskellige komponeneter med spillet spillets valuta _drops_. Du tjener drops ved at køre mange kilometer, og det er herligt at Zwift ikke giver mulighed for at betale sig til nyt udstyr i appen ved at betale med rigtige penge.

> Jeg synes det er fedt i Zwift, at man ikke bare kan købe bedre udstyr derinde til sin avatar. Man skal gøre sig fortjent til nyt udstyr ved at køre en del kilometer.

— <cite>Martin Mortensen, cykellærer på Vejle Idrætsefterskole</cite>

Når du har downloadet appen, så er du klar til at køre på Zwift.

## Hvor kan jeg køre i Zwift?

Der er forskellige kort tilgængelige på Zwift. Zwift har lavet deres egen verden **Watopia**, men der er også mindre kort som fx London, New York City, Richmond, Harrogate, Innsbruck og et par kort, som kun er for særlige begivenheder Bologna og Crit City.

Watopia er en sammensat rute med fiktive elementer. Richmond- og Innsbruck-banerne er kopier af banerne fra henholdsvis 2015 og 2018 _Road World Championships_, og London bruger ruten til _Prudential RideLondon Classique_.  New York City er hovedsageligt bygget inden for rammerne af Central Park, men formentlig set noget i fremtiden.

{% include figure image_path="https://keyassets.timeincuk.net/inspirewp/live/wp-content/uploads/sites/2/2017/06/zwiftin.jpg" caption="Udforsk et større udvalg af virtuelle verdener på Zwift. Der er i hvert fald nok forskellige ruter, så du ikke går tør lige foreløbig." alt="Udforsk et større udvalg af virtuelle verdener på Zwift. Der er i hvert fald nok forskellige ruter, så du ikke går tør lige foreløbig."  %}

Der er adskillige brugergenererede Strava-segmenter, men hver rute indeholder også tre forskellige officielle segmenter, der hver vises med en bue i løbet af løbet. Den orange bue måler din samlede omgangstid, den grønne bue måler din tid over en kort sprint, og prikkebuen måler din tid op ad en bakke på hver bane.

Din tid i hvert segment sammenlignes med de andre ryttere på banen på det tidspunkt, og hvis du er den hurtigste rytter derude, vil du blive tildelt den respektive trøje resten af turen (medmindre nogen slår dig selvfølgelig).

Du kan i denne Youtube-video se mere om, hvordan du kører tager din første tur på Zwift.

{% include video provider="youtube" id="5MI7Jfamd-Q" %}

## Kan jeg bruge Zwift til struktureret træning?

Hvis du ønsker at bruge Zwift til seriøs træning i stedet for bare at køre rundt og deltage i cykelløb, så kan du bruge Zwifts træningstilstand og gruppetræning. Det fungerer rigtig godt at træne på Zwift.

I gruppetræningstilstand træner ryttere alle på samme indsatsniveau. Træningen bliver baseret på en procentdel af deres FTP. Det betyder, at de kan producere forskellige effektværdier og stadig køre sammen.

Træningstilstand vælges på startskærmen.

Der er et stort antal træningspas at vælge imellem. Du har en funktionel tærskeltesttest, masser af andre individuelle træningsprogrammer baseret på den tid, du har til rådighed, eller den slags træning, du er ude efter, samt komplette træningsplaner designet af folk som Marco Pinotti og Chris Carmichael til at hjælpe dig med at arbejde hen imod forskellige mål.

{% include figure image_path="https://keyassets.timeincuk.net/inspirewp/live/wp-content/uploads/sites/2/2017/06/Zwift-Workout-Mode1.jpg" caption="Zwift gruppetræning og meetups kan man sætte programmet op til, at alle holder alle sammen" alt="Zwift gruppetræning og meetups kan man sætte programmet op til, at alle holder alle sammen" %}

Når du kører, er træningen meget let at følge. Til venstre på skærmen har du den overordnede struktur for træningen, i bunden en graf over din styrke gennem hele træningen og øverst en indikation af din nuværende effekt (watt) og den effekt (watt), du skal sigte mod i det specifikke interval.

Hvis du træner disse træningsprogrammer med en mere avanceret hometrainer eller _smart trainer_, vil den justere modstanden for at hjælpe dig med at holde effekten, men hvis du bare bruger en standard effektmåler, bliver du selv nødt til at skifte _power_.

Shane Miller fra GPLama forklarer i denne Youtube video, hvordan du let kan lave dine egne workouts.

{% include video provider="youtube" id="Apnwg1TAsIU" %}

## Kan jeg køre cykelløb på Zwift?

Ja. Du kan køre cykelløb på Zwift. Det hedder _virtual racing_.

Løb på Zwift offentliggøres enten på hovedmenuskærmen eller i den ledsagende app Zwift Companion. For at deltage i et løb starter du din Zwift-app op og deltager i løbet, ligesom du ville foretage en gruppetur på Zwift.

Der er forskellige **Zwift-kategorier**. Kategorierne er baseret på din FTP og typisk ser de nogenlunde sådan her ud:

- **A**: 4,0 w / kg FTP eller højere
- **B**: 3,2 w / kg til 4,0 w / kg FTP
- **C**: 2,5 w / kg til 3,2 w / kg FTP
- **D**: Under 2,5 w / kg FTP

Dette er kun en guidelines. Du bestemmer selv, hvilken kategori du stiller op i, når du tilmelder dig et løb, men det er sjovest at cykle og løbe sammen med nogen, der nogenlunde matcher dit niveau.

Du skal sørge for at logge ind i god tid, så du når at blive klar. Du får automatisk besked på startskærmen, når det er ved at være tid til at hoppe ind i cykelløbet.

Jeg har prøvet at komme lidt sent i gang, så jeg havde lidt tekniske udfordringer. Det betyder imidlertid bare, at jeg endte med at være 2 minutter bagud allerede fra starten. Det kan jeg godt afsløre var lidt hårdt at hente igen.

## Hvordan laver jeg gruppeture og meetups på Zwift?

Der er flere måder på Zwift at køre sammen.

- Du kan **aftale at mødes** et bestemt tidspunkt på et bestemt sted på kortet. I skal naturligvis huske at vælge den samme rute. Dette kræver naturligvis, at du allerede er rimelig velbevandret i Zwift-universet.
- Du kan bruge funktionen **Ride With** til at køre sammen med en person, der allerede kører.
- Du kan deltage i den samme **organiserede begivenhed**, fx et cykelløb eller en træningstur.
- Du kan selv oprette et **meetup**.

**MeetUp** er formentlig den mest effektive måde at oprette din egen gruppetur på. Det kræver imidlertid først, at I følger hinanden på _Zwift Companion_-appen. Når I følger hinanden, så kan du let i Zwift Companion klikke på 'Opret MeetUp'. Du kan også besøge gå til begivenhedssiden og trykke på MeetUp-ikonet og derefter klikke på Opret.

Når du laver et meetup, så får du forskellige muligheder. Du skal både vælge dato og klokkeslæt, og hvilken verden og rute turen skal foregå på. Du skal også vælge om I skal køre om kap eller følges af. Når du har lavet indstillingerne, så kan du invitere andre til at deltage.

Når du får en mødeinvitation, så har du mulighed for at svare, om du deltager eller ej.

Du skal sørge for at logge ind i god tid, så du når at blive klar. Du får automatisk besked på startskærmen, når det er ved at være tid til at hoppe ind i mødet.

Når du kører et meetup, så kan du typisk stadig se alle på ruten, men navnene på dine kammerater er fremhævet med grønt på rytterlisten. I meetupet er leaderboardet forberholdt jer, og det er kun jer der konkurerer om trøjerne undervejs. 

Du kan altså kun invitere folk, hvor I følger hinanden på Zwift til et meetup, og du kan kun invitetere 50. Du kan også kun planlægge 7 dage i forvejen.

## Hvordan uploader jeg mine Zwift-ture til Strava og Garmin?

Alle dine ture på Zwift gemmes på din computer .fit-format, hvilket betyder at de kan uploades til ethvert træningswebsted, du gerne vil navngive. Du kan sætte Zwift op til automatisk at forbinde med fx din Strava-konto og Garmin Connect. Det fungerer virkelig godt.

## Gode råd om Zwift

Martin Mortensen, som er cykellærer på Vejle Idrætsefterskole, og en vaskeægte ekspert i Zwift har et par gode råd til dig, der gerne vil i gang med Zwift.

> Det er fedt, at man kan sidde hjemme og træne med ens venner. Mange bruger fx Discord til at snakke sammen, mens de kører løb eller træner. Så er det næsten lige som at sidde ved siden af hinanden og cykle. Det kan jeg virkelig godt lide.

— <cite>Martin Mortensen</cite>

Selv varmer Martin Mortensen grundigt op inden de løb, han deltager i. Han kan bruge helt op til 30-45 minutter på opvarmningen inden et vigtigt løb, som han ved bliver hårdt fra starten. Ved de lidt mindre vigtige løb, sætter han sig op 15 minutter før start for at være sikker på, at det hele spiller.

> Jeg bruger også tid på at lære de ruter, vi kører i løb. Når jeg kender ruten, så ved jeg nemlig nøjagtig, hvornår der kommer en bakke, hvor jeg kan slappe af.

— <cite>Martin Mortensen</cite>

Her har jeg samlet de bedste af Martin Mortensens råd i denne liste.

1. **Gør dig klar i god tid.** Du har brug for at alt udstyret spiller og kan snakke sammen. **Husk altid at have et strømkabel i dit device**. Hvis du først ryger af, så er det næsten umuligt at hente de andre igen. Husk også vand og måske et håndklæde. Husk også at varme op til løbene. De starter ofte hårdt. En lille smule forberedelse kan virkelig hjælpe dig senere. Du kan fx lave en pre-Zwift-liste.
2. **Lær at 'drafte'**. Du skal lære at køre i læ og i gruppe sammen med andre. Det kræver, at du bliver lige bag ved dem. Du vil opdage at det kræver mindre kræfter at køre i læ af de andre, end hvis du selv cykler foran. Det er god Zwift-etikette at skiftes til at tage føringer. Det kræver lidt øvelse.
3. **Kør hurtigt ned ad bakke**. Hvis en bakke har en hældning på -3%, og du kan træde cyklen op på 57 km/t, så kan du stoppe med at træde. Derefter kører cyklen bare af sig selv og holder tempoet.
4. **Kom ud af startblokken ved løb**. Når du skal køre et løb, så kan det godt betale sig at køre hårdt de første par minutter, så man ikke bliver låst nede bagved og ikke ser, hvordan løbet udspiller sig i front.

[Zwiftinsider](https://zwiftinsider.com/top-13-tips-for-beginner-zwifters/) har følgende gode råd til dig, der skal i gang med Zwift:

- **Vælg flade ruter for hurtigere at stige i niveau**. Når du stiger i niveau, så kan du købe nyt udstyr til din avatar. Rytterne får 20 XP for at køre en kilometer, og du kører naturligvis hurtigere på flad vej. Du kan også tjene XP ved at køre workouts, intervaller og _time trials_.

{% include figure image_path="https://zwiftinsider.com/wp-content/uploads/2019/08/2019-03-20_1617542-1024x551.jpg" caption="Du kan låse op for belønninger undervejs i Zwift" alt="Du kan låse op for belønninger undervejs i Zwift" %}

- **Vælg bjerge for at tjene drops**. Du kan veksle drops til cykler og hjul i Zwift, som din avatar kan køre på. Nogle cykler og dæk kan gøre sådan, at du kører hurtigere eller ser smartere ud. Du tjener flere drops, når bakkerne er over 3% i stigning.

[Bikeradar](https://www.bikeradar.com/advice/fitness-and-training/zwift-tips/) kan tilføje følgende tips til din oplevelse på Zwift.

- **Beskyt dig mod sveden**. Du kommer til at svede meget, og blæseren kan være en god ide. Men du kan også [forhindre sved i øjnene](/undgaa-sved-i-ojnene/) ved fx at have et pandebånd eller noget andet. [Cykel-ruter.dk](https://www.cykel-ruter.dk) har skrevet mere om at [undgå sved i øjnene](/undgaa-sved-i-ojnene/). Det kan også være godt at beskytte cyklen mod sveden fx med et [svedcover fra Tacx\*](https://www.partner-ads.com/dk/klikbanner.php?partnerid=28187&bannerid=70559&htmlurl=http://www.fribikeshop.dk/Default.aspx?ID=286&ProductID=PROD918). Endelig bør du også beskytte gulvet med en måtte fra både sved og olie fra cyklen, fx [måtten fra Wahoo\*](https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/wahoo-kickr-mat/?source=partner-ads). Måtten reducerer også lyden, når du kører og støddæmper lidt, så kørekomforten bliver bare bedre. Her hjælper en blæser naturligvis også fx [Wahoo Kickr Headwind\*](https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/wahoo-kickr-headwind/?source=partner-ads).
- **Få fat i Bluetooth høretelefoner**. Studier viser, at man præsterer bedre med passende _up-tempo_-musik i ørerne, når du træner. Hvis du har et på høretelefoner, så kan du få passende [musik til træningen]({% link _posts/2013-05-02-musik-til-traeningen.md %}). Jeg bruger selv [Bose Soundsport\*](https://www.partner-ads.com/dk/klikbanner.php?partnerid=28187&bannerid=67757&htmlurl=https://www.proshop.dk/Hovedtelefonerheadset/Bose-SoundSport-Free-true-wireless-earphones-with-mic/2804416), som jeg synes spiller rigtig godt. Rigtig mange bruger også [Apple Air Pods\*](https://www.partner-ads.com/dk/klikbanner.php?partnerid=28187&bannerid=24141&htmlurl=https://www.my-phoneshop.dk/apple-airpods-2019.html).

## Svar på almindelige spørgsmål om Zwift

### Hvordan vender jeg om i Zwift?

Hvis du er kommet på en lang tur og gerne vil køre tilbage, så kan du vende om. Det gør du ved at klikke på 'pil ned' på dit keyboar eller holde U-turn-knappen nede på din mobilapp. Du kan også bare stå af cyklen, og klikke på 'end ride', hvis ikke du vil køre mere.

### Hvordan ændrer jeg mit navn til et _group ride_?

I nogle _group rides_ bliver du bedt om at ændre dit navn. Du skal ændre dit navn på _dashboardet_, inden du starter løbet. Du klikker på den lille blyant ved siden af dit navn. Du skal logge ud og ind igen for se din navneændring.

### Hvordan får jeg en lysende 'Tron' cykel?

De lysende neoncykler er en belønning, som du gør dig fortjent til efter 50.000 meters _climbing_ på "Everest Challenge". Når du har fuldført udfordringen låses _Trek Emonda_-cyklen op. Det er ikke let at få cyklen.

## Køb udstyr til Zwift

{% include feature_row type="left" %}
