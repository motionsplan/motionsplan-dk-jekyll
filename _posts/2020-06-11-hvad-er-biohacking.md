---
title: "Hvad er biohacking?"
permalink: /hvad-er-biohacking/
language: da
header:
  overlay_image: https://scx1.b-cdn.net/csz/news/800/2018/1-thedangersof.jpg
  teaser: https://scx1.b-cdn.net/csz/news/800/2018/1-thedangersof.jpg
  overlay_filter: 0.2
category:
  - Viden om
tags:
  - biohacking
last_modified_at: 2020-06-11T08:14:14Z
toc: true
feature_row:
  - image_path: https://imgcdn.saxo.com/_9781512121278/0x500
    alt: "The Biohacking Manifesto"
    title: "The Biohacking Manifesto"
    excerpt: "Biohacking is just a fancy word for optimizing your own biological potential, and in the context of this brand new book from James Lee (author of The Methuselah Project) it means achieving this via - - Slowing the process of cellular aging to extend longevity"
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/the-biohacking-manifesto_james-lee_paperback_9781512121278"
    btn_label: "Tjek prisen hos Saxo"
    btn_class: "btn--success"
  - image_path: https://imgcdn.saxo.com/Image?ImageID=10149040
    alt: "Saxos bøger om Biohacking"
    title: "Saxos bøger om Biohacking"
    excerpt: "Der er skrevet en masse bøger om Biohacking efterhånden, og Saxo har flere spændende bøger, bl.a. af John Board."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/products/search?query=biohacking"
    btn_label: "Læs mere hos Saxo"
    btn_class: "btn--success"
---

Jeg har et stykke tid været interesseret i biohacking, og hvordan man kan måle biomarkører i forhold til søvn og restitution og bruge det til at planlægge sin træning. Derfor fik jeg lyst til at dykke ned i, hvad biohacking er?

**Biohacking betyder, at man hacker et biologisk system eller en biologisk proces. I biohacking skiller man tingene fra hinanden og sætter dem sammen på en ny og bedre måde. Biohacking er en del af en voksende social bevægelse, hvor individer, grupper og foreninger udforsker og forbedrer biologien med udgangspunkt i en gør-det-selv-mentalitet.**

Det er en meget bred definition af biohacking. Der er mange forskellige indgangsvinkler til biohacking.

Jeg vil prøve at komme forbi forskellige aspekter ved biohacking og præsentere nogle af de mere berømte (og ekstreme) biohackere, for at vise bredden i, hvad biohacking er.

## Hvad er biohacking?

Biohacking er at tage kontrol over din krop, dit sind og dit liv og forsøge at optimere kroppen og biologien ved hjælp fra videnskab, teknologi og personlige eksperimenter.

Rationalet er, at man med videnskab og empiriske eksperimenter med sig selv som forsøgsperson kan gøre sig selv til en bedre version. Biohackere bruger ofte teknologi til at indsamle data og forsøge at bruge resultaterne til at **få mere energi**, **blive stærkere**, **tænke hurtigere** og ganske enkelt **leve smartere og sundere**.

For mange biohackere er det et samlet system, hvor man forsøger at optimere sig selv. Hvis man sover dårligt, mangler energi eller har vanskeligt ved at holde fokus, så prøver man gennem optimering af sin hverdag ud fra målinger og eksperimenter at forbedre disse parametre.

## Biohacking har en _gør-det-selv-mentalitet_

Helt basalt er vi jo alle biohackere. Når vi spser forskellige ting, så biohacker vi kroppen. Kosten har nemlig stor betydning for, hvordan kroppen fungerer. Det kan en gåtur i frisk luft, et koldt bad, eller hvis du forsøger at undgå at kigge på en skærm tæt på sengetid for at undgå det blå lys.

Men mange almindelige mennesker laver også målinger i hverdagen allerede med de nye smartere ure.

Mange måler fx deres daglige aktivitetsniveau med skridtmålere, og mange ure kan også give en indikation af søvnen.

Typisk tager biohackere det lige et trin længere og forsøger at måle på flere forskellige kropsparametre - og de finder mere avancerede metoder end de typisk noget upræcise ure.
 
Jeg har også selv i længere perioder målt min **heart rate variability**, som ifølge en del forskning er en markør på, hvor god balance kroppen er i. Jeg har skrevet en mere udførlig artikel om [heart rate variability, hvis du er interesseret](/hrv/).

Her kan du se en kort video, hvor det beskrives, hvad biohacking er:

{% include video provider="youtube" id="5zcV2TUjhsk" %}

## Hvad kan man biohacke?

Der er utrolig mange ting, man kan biohacke, og man kan ikke sige, at biohacking er en bestemt ting.
 
Her er en liste over, hvad biohacking kan indeholde:

- Nogle biohackere får lavet en **gentest**, som bliver udgangspunkt for de valg, de tager.
- Nogle bærer **briller om blokerer det blå lys** om aftenen.
- Nogle behandler sig selv med **infrarødt lys**.
- Nogle har en **lysterapilampe**.
- Nogle **måler søvnkvaliteten med forskellige redskaber**.
- Nogle måler **heart rate variability**.

Hvis du vil have lidt mere inspiration, så sørg for at skrue ned for det blå lys, tag et par biohacking-briller på og se de følgende udsendelser, som kan være med til at give et indblik i biohacking-kulturen.
 
Du kan også læse lidt videre og se de mere ekstreme eksempler fra nogle af frontløberne.
 
## TV2Lorry: Mit liv som hacker

TV2Lorry har lavet en serie i fem afsnit, der forklarer hvad biohacking er.

> Fænomenet Biohacking har for alvor gjort sit indtog i Hovedstadsområdet. I jagten på et langt og sundt liv tager flere og flere sagen i egen hånd – og forsøger at finde veje uden om det danske sundhedsvæsen. Biohacking findes i flere forskellige afskygninger: Fra de helt små, dagligdags ting – og til de mere indgribende. Serien her giver dig et lille indblik i en verden, der er ny for de fleste – men som man skal tage alvorligt i fremtiden.

--- <cite>[TV2Lorry](https://www.tv2lorry.dk/mit-liv-som-hacker/en-anden-verden-15)</cite>

## DR: Velkommen til fremtiden (biohacking og præstation)

DR har for nogle år siden lavet en serie, som de kalder Velkommen til fremtiden. I tredje afsnit kan man følge en biohacker.

> Martin er biohacker. Han optimerer sin krop og hjerne med særlig kost, infrarøde stråler og måleapparater, for at toppræstere på sit arbejde.

--- <cite>[dr.tv](https://www.dr.dk/drtv/episode/velkommen-til-fremtiden_-fordybelse_49661)</cite>

## Biohacking i Min Sindssygt Sunde Familie på TV2

I Min Sindssygt Sunde Familie følger du bl.a. Rasmus Just og hans kone, som kalder sig selv biohackere.

På den måde udsendelserne er klippet, så kan tingene godt virke ret ekstreme, men biohacking kan være for alle, når man finder en god måde at gå til opgaven på.

## Eksempler på forskellige biohackere

Der er naturligvis også frontløbere inden for biohacking. En beskrivelse af dem kan være med til at indikere, hvor bred biohacking-kulturen er.

Fælles for alle biohackere er, at man forsøger at tilegne sig videnskabelig viden, som man forsøger at bruge i forhold til sin egen krop. Nogle biohackere gøre det lidt ekstremt og indopererer farvesensorer i kraniet, tager utestet medicin i store mængder eller prøver at modificere sin egne gener med indsprøjtninger.

Lad os kigge på et par af frontløberne, som er villige til at gå lidt til ekstremerne.
 
## Neil Harbisson kan høre farver

{% include figure image_path="https://pi.tedcdn.com/r/pe.tedcdn.com/images/ted/d06593f2820b67dbb5abfceaa20aa8240d779850_1600x1200.jpg?c=1050%2C550&w=1050" caption="Neil Harbisson fik i 2013 indopereret en antenne i baghovedet, som gør ham i stand til at høre farver" %}

<div style="max-width:854px"><div style="position:relative;height:0;padding-bottom:56.25%"><iframe src="https://embed.ted.com/talks/neil_harbisson_i_listen_to_color" width="854" height="480" style="position:absolute;left:0;top:0;width:100%;height:100%" frameborder="0" scrolling="no" allowfullscreen></iframe></div></div>

Neil Harbisson fik i 2014 indopereret en antenne i sit kranium for at modvirke sit handikap som farveblind. Antennen gør Neil Harbisson i stand til at høre farverne.

Antennen indeholder et trådløst kamera, der er tilsluttet et implantat, som kan lave lyde om til vibrationer. Kameraet opsnapper altså farverne og laver dem om til lyde og vibrationer.

## Aaron Traywick sprøjtede utestet medicin i benet

Aaron Traywick sprøjtede som 28-årig en utestet herpesvaccine i benet, som du kan se i nedenstående video. Aaron Traywick står som et symbol på den selvopofrende biohacker, der stiller sin egen krop til rådighed i fremskridtets navn for at komme omkring det dyre og langsommelige godkendelsesprocesser hos de amerikanske myndigheder.
 
<iframe src="https://www.facebook.com/plugins/video.php?href=https%3A%2F%2Fwww.facebook.com%2FN2Sreports%2Fvideos%2F1668713259903223%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

Aaron Traywick blev i 2018 fundet død i en såkaldt en lydisoleret, mørk vandtank, hvor forsøgspersonens sanseindtryk reduceres til et minimum. Han var formentlig ved at eksperimentere i isolationstanken, da han druknede ved et uheld i vandtanken. Han blev fundet med bedøvelsesmidlet ketamin i blodet.

## Teemu Arina skriver A Biohacker Handbook

{% include figure image_path="https://lounge.fim.com/wp-content/uploads/2018/10/FIM_asiantuntija_Teemu-Arina_3_.jpg" caption="Teemu Arina begynder at biohacke sig selv for at blive rask" %}

Teemu Arina gik som 19 årig ned med stress og blev medicineret hårdt mod et mavesår. Teemu valgte at gøre, som mang gør nu om dag. Han søgte på internettet efter en måde at få det bedre på. På den måde er Teemu et godt billede på mange biohackere.

Teemu fik øjnene op for de utallige _wearables_ og mobile teknologier, der gør os alle i stand til at tracke sit helbred. Han læste en masse forskningsartikler og skriver bogen _A Biohacker Handbook_ og stifter tænketanken _Biohacker Center_.

I bogen _A Biohacker Handbook_ kan man bl.a. Læse om, hvordan man kan påvirke sin søvn og energiproduktion - og hvordan måle på det. 

Teemu bruger selv urter, lydterapi og laserteknologi til at optimere sit liv. Og så måler han sig selv med en specialdesignet t-shirt.

{% include video provider="youtube" id="Ss-xzJMs1cQ" %}

## Josiah Zayner ændrer sine egne gener med biohacking

[Information](https://www.information.dk/udland/2018/01/biohacker-hjaelpe-mennesker-genmodificere) fortæller historien om Josiah Zayner - og hvordan han forsøger at ændre sine egne gener ved at spøjte genmodificeret materiale direkte i musklerne.

{% include video provider="youtube" id="4vmHweDC5SY" %}

## Kom selv i gang med biohacking

Biohacking kan altså i teorien gå lige fra rent faktisk at spise 600 gram grøntsager om ugen, måle sine skridt til mere avancerede målemetoder og en adfærd, hvor man prøver at modificere kroppen. 

Jeg kan altså ikke give en helt præcis definition på, hvornår man er biohacker. Det springende punkt er nok, hvornår man selv identificerer sig som biohacker. 

[Anders Nedergaard](https://andersnedergaard.dk/fitness-mk/fitness-m-k-253/) har talt med Rasmus Just, som er med i Min Sindssygt Sunde Familie. Det er interessant, hvordan udeforstående dømmer livsstilen uden rigtigt at kende den i detaljer.

Som skrevet har jeg selv eksperimenteret med at måle min HRV, som jeg har [skrevet lidt om i dette indlæg om heart rate variability](/hrv/).

{% include feature_row type="left" %}
