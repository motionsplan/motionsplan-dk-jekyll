---
title: &title "FTP: Functional Threshold Power til cykling"
permalink: /ftp-cykling/
excerpt: "FTP står for Functional Threshold Power. FTP er den højeste gennemsnitlige effekt cykelrytteren kan opretholde i en time målt i watt. Til cykling er FTP et mål for kondition, og et mål for den mængde ​​arbejde, du kan udholde i lang varighed. Derudover bruges begrebet til at bestemme effektzoner, der kan bruges til din cykeltræning."
language: da
header:
  overlay_image: https://images.unsplash.com/photo-1453169753818-2feab4b4246d?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1453169753818-2feab4b4246d?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
category:
  - Cykling
tags:
  - kondition
  - træning
  - beregner
  - cykeltest
last_modified_at: 2021-08-23T10:14:14Z
toc: true
faq:
  - question: "Hvor ofte skal jeg tage en FTP-test?"
    answer: "Når du træner, så flytter din FTP sig. Det betyder, at det kan være en god ide at teste din FTP hver 4.-6. uge, så du hele tiden bliver udfordret nok i dine cykeltræningsprogrammer."
  - question: "Kan man bruge FTP til løb?"
    answer: "Ja! For at bruge FTP til løb skal du imidlertid have et *device*, der kan måle hvor mange watt du løber med. [Stryd](https://buy.stryd.com/store?referrer_id=c444f8a6-8d83-59d2-7060-6e7eddbaf413){: rel='sponsored nofollow noopener' } har lavet en footpod, som skulle fungere godt til løb. Der findes også et beslægtet begreb til løb, der hedder [Functional Threshold Pace](/ftpa-loeb/)."
feature_row:
  - image_path: https://imgcdn.saxo.com/_9788777498848/0x500
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/watt_andrew-coggan-dansk-bearbejdelse-ved-brian-overkaer_hardback_9788777498848
    title: Watt - træning og konkurrence
    excerpt: "*Watt - træning og konkurrence* er den definitive guide til at benytte sig af træning med watt. Med hjælp fra denne bog kan du vende hele din træning op og ned - og blive markant hurtigere og bedre."
    rel: sponsored nofollow noopener
    btn_label: Se prisen
    btn_class: btn--success
  - image_path: https://imgcdn.saxo.com/_9788702189179/0x500
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/cykeltraening_claus-hechmann_haeftet_9788702189179
    title: Cykeltræning - Claus Hechmann
    excerpt: "Cykeltræning er en fokuseret og præcis guide til at forbedre dine præstationer på cyklen med effekttræning. Princippet er enkelt: Du skal træne i at kunne cykle så hurtigt som muligt i så lang tid som muligt."
    rel: sponsored nofollow noopener
    btn_label: Se prisen
    btn_class: btn--success
---

FTP står for Functional Threshold Power. FTP er den højeste gennemsnitlige effekt cykelrytteren kan opretholde i en time målt i watt. Til cykling er FTP et mål for kondition, og et mål for den mængde ​​arbejde, du kan udholde i lang varighed. Derudover bruges begrebet til at bestemme effektzoner, der kan bruges til din cykeltræning.

Der findes forskellige måder at måle intensiteten i de enkelte træningspas. Vi har skrevet om [pulstræning]({% link _posts/2019-10-31-pulstraening.md %}) og [beregning af pulszoner]({% link _posts/2019-10-31-hrzones-puls.md %}). Du kan også køre på fornemmelsen ud fra fx [Borg-skalaen](/borg-skala/).

For cykling er FTP imidlertid en meget nøjagtig måling af det arbejde du leverer på cyklen, som ikke påvirkes af vind eller bakker.

## Hvad er Functional Threshold Power (FTP)?

Functional Threshold Power (FTP) eller den _funktionelle tærskelværdi_ er et mål for den effekt (power), som en cykelrytter kan opretholde i 1 time.

Fysiologisk set så er det den grænse, hvor kroppen kan fjerne [mælkesyre]({% link _posts/2020-08-24-maelkesyre.md %}) fra musklerne lige så hurtigt som den bliver produceret. Mælkesyren er et biprodukt af den anaerobe energiproduktion. Derfor kalder man også dette punkt for den [anaerobe tærskel]({% link _posts/2020-08-26-anaerobe-taerskel.md %}).

FTP er altså balancepunktet mellem energiforsyning og efterspørgsel. Specifikt er FTP balancen mellem dine aerobe og anaerobe energisystemer.

Når du cykler med lave intensiteter, så leveres hovedparten af energien fra det aerobe system. Det aerobe system bruger ilt til at forbrænde kulhydrater og fedt for at levere den nødvendige energi til arbejdet.

Cykler du med højere intensiteter, så bliver bidraget fra det anaerobe system højere. Det anaerobe system spalter kulhydrat uden ilt. Processen er hurtigere, men ikke helt så effektiv. Du vil efterhånden begynde at ophobe mælkesyre. Din vejrtrækning bliver hurtigere, og du får en brændnede fornemmelse i benene. Over tid vil du blive begrænset i, hvor meget *power* du kan træde med.

Det punkt hvor du kan fjerne lige så meget mælkesyre, som du opbygger kaldes ofte mælkesyregrænsen. Dette metaboliske steady state korrelerer meget godt med FTP. Derfor kan FTP bruges som et mål for mælkesyregrænsen.

## Hvad FTP betyder for cykling og træning?

Den anaerobe tærskel er et vigtigt træningsparameter. Hvis du kan flytte den anaerobe tærskel, så kan du arbejde med en højere intensitet over længere tid i forhold til din maksimale ydeevne.

Det betyder også, at hvis du kan flytte din FTP, så kan du altså levere mere arbejde ned i pedalerne i længere tid.

Derfor bliver FTP et godt udgangspunkt for at måle din træning og lave et træningsprogram ud fra.

Den gennemsnitlige effekt en cykelrytter har kørt med på en tur kan være et mål for, hvor meget rytteren har arbejdet i forhold til den aktuelle form. Den aktuelle form kan måles som FTP. Hvis du kender FTP kan du altså sige hvor hård, den aktuelle træning har været.

## Hvorfor er FTP vigtig for cykelryttere?

FTP er vigtig fordi du kan tracke om din kondition bliver bedre, og du kan sammenligne dig med andre ryttere. FTP er fx en meget central værdi, når du kører [Zwift på hometrainer]({% link _posts/2021-02-14-zwift-guide-begyndere.md %}).

FTP fortæller imidlertid ikke hele historien, da den ikke tager højde for *power-to-weight* og *maksimal power*. Det er også derfor Zwift måler din hastighed generelt på baggrund af din effekt i forhold til din vægt.

## Sådan tester du FTP

En FTP test kræver, at du har en cykel der kan vise din effekt i watt. Der findes forskellige måder, du kan lave testene på.

- *Ramp-test*. Her kører du 5 minutters opvarmning. Hvert minut bliver modstanden sat op, så du skal træde flere watt. Nogle programmer bruger 75% af det højeste watt-tal du kan træde.
- *20 minutters test*. Her kører du 20 minutter alt hvad du kan. Typisk bruger man så 95% af dette tal som udgangspunkt for din FTP.

{% include figure image_path="https://cdn.shopify.com/s/files/1/0507/5078/3660/files/ftp-fig02.png?v=1613401088" caption="Wattbike har en indbygget FTP-test, hvor du kører i 20 minutter. Her er et eksempel fra [Wattbikes blog](https://wattbike.com/blogs/news/your-guide-to-functional-threshold-power) på en FTP-test, hvor rytteren kunne holde det samme tempo under hele testen." alt="ftp test på wattbike" %}

Du bør som udgangspunkt opdatere din FTP-test hver 4.-6. uge for hele tiden at have opdaterede tal. Når du laver dit træningsprogram og din træning skal ligge i bestemte zoner, så er det også vigtigt at du rammer zonerne.

## Hvad kan jeg bruge FTP til?

Hvis du har været vant til at træne efter pulszoner, så er princippet nogenlunde det samme med *functional threshold power*. Du opdeler træningseffekten i forskellige zoner, som kunne se sådan her ud:

## Beregner til træningszoner ud fra FTP

{% include table-ftp.html %}

Når du kender de enkelte watt-zoner, så er det lettere at planlægge din træning. Nu bliver zonerne små brikker, som du kan få til at passe ind i dit overordnede træningsprogram.

Husk i træningsprogrammet at arbejde med **progressivt overload**, så du langsomt bygger træningen op. Husk også at respektere, hvor lang tid man kan være i de enkelte zoner.

Det kan formentlig være en ide at arbejde ud fra et 80/20 princip, hvor hovedparten af træningstiden bruges i de lavere zoner for udholdenhed, mens den resterende del bruges i de højere zoner.

## Hvad er effekten af at træne i de forskellige zoner?

Jeg har samlet effekten af de forskellige zoner i denne tabel baseret på [Wattbikes supportside](https://support.wattbike.com/hc/da/articles/115001848349-Functional-Threshold-Power-FTP-Training-Zones).

<div class="full" markdown="1">

| Zone | Formål            | Fysiologisk virkning                                                                                               | Hvordan gavner det dig?                                                                                                                    | Gns. Power | Gns. HR AT |
|---------------|--------------------|-----------------------------------------------------------------------------------------------------------------------|-----------------------------------------------------------------------------------------------------------------------------------|---------------|------------|
| 1        | Restitution    | Øger blodgennemstrømningen af musklerne, fjerner affaldsstoffer og tilfører næringsstoffer                        | Fremskynder restitutionen og derfor respons til træningen                                                                                 | < 55%         | < 68%      |
| 2        | Udholdenhed    | Øger forbrændingen af fedt og evnen til at bruge ilt, producere kraft og øger effektivteten. Øger cykeløkonomien. | Mere effektiv brug af energi. Kan producere mere kraft med den samme anstrengelse. Arbejde på teknik.                  | 56-75%        | 69-83%     |
| 3        | Tempo          | Forbedre forbrændingen af kulhydrater. Giver *fast twitch*-muskelfibrene nogle karakteristika fra *slow-twitch*-fibrene | Forbedret evne til at fastholde kraften over tid.                                                                          | 76-90%        | 84-94%     |
| 4        | Anaerob tærskel  | Forbedrer forbrændingen af kulhydrater. Forbedrer den anaerobe tærskel. Ændrer nogle *fast twitch*-fibre til *slow-twitch* | Forbedret evne til at fastholde kraften over tid. Værdifuldt når man kommer tættere på konkurrencer. Hvis man bruger for meget tid i denne zone, kan træningen gå i stå. | 91-105%       | 95-105%    |
| 5        | VO<sub>2</sub>max | Udvikler kredsløbet og VO<sub>2</sub>max. Forbedrer den anaerobe energiproduktion og forbrændingen af affaldsprodukterne | Forbedret evne til at køre hurtigt og forøget modstand mod træthed på kort sigt.                 | 106-120%      | >106%      |
| 6        | Anaerob kapacitet | Forbedret muskelstyrke og *power*. Udvikler det kardiovaskulære system og VO<sub>2</sub>max. Forbedrer tærsklen. | Sprint-hastighed. Evne til at accelere væk fra en gruppe og tolerere hårdt arbejde, fx op ad bakke  | 121-150%      | N/A        |

</div>

## Ofte stillede spørgsmål om FTP

{% include faq.html %}

## Bøger om effekttræning

{% include feature_row type="left" %}
