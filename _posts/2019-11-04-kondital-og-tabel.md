---
title: &title "Kondition: Hvad er et godt, højt kondital? [Tabel] 💗"
permalink: /kondital/
excerpt: "Hvad er et godt, højt kondital? Se dit kondital i en tabel. Hvordan finder du dit kondital? Her er forskellige metoder til udregning og beregnere til kondital."
language: da
header:
  overlay_image: https://images.unsplash.com/photo-1571008887538-b36bb32f4571?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1650&q=80
  teaser: https://images.unsplash.com/photo-1571008887538-b36bb32f4571?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1650&q=80
  caption: *title
category:
  - Kondition
tags:
  - kondition
  - tabel
  - kondital
last_modified_at: 2020-05-06T23:14:14Z
toc: true
feature_row:
  - image_path: https://books.google.dk/books/content?id=BC9SiAsUPqsC&printsec=frontcover&img=1&zoom=1&edge=curl&imgtk=AFLRE70NFS4lEU6whWCqlyrgOGErL5OJe7YUn-qJQJ5_NuL_euKqiLC3Uf1qDPx-lSIhDDhVIpgexBiz5cdAiKXbtccrKfOlel8OTdj9EgWhSXwkff-qWaHaQt5WU1MvzRP65Jcjll3V
    alt: "Textbook of Work Physiology"
    title: "Textbook of Work Physiology - Åstrand m.fl."
    excerpt: "This updated and revised fourth edition of the respected Textbook of Work Physiology combines classical issues in exercise and work physiology with the latest scientific findings. The result is an outstanding professional reference that will be indispensable to advanced students, physiologists, clinicians, physical educators--any professional pursuing study of the body as a working machine."
    url: "https://books.google.dk/books/about/Textbook_of_Work_Physiology.html?id=BC9SiAsUPqsC&redir_esc=y"
    btn_label: "Læs mere"
    btn_class: "btn--success"
---

Konditallet siger meget om, hvordan din krop fungerer. Jeg har skrevet lidt om, hvad konditallet er, og hvad et godt, højt kondital er.

*[BMI]: Body Mass Index

Hvad er konditallet? **Konditallet fortæller, hvor meget ilt kroppen kan transportere rundt og forbruge i forhold til din vægt. Jo mere ilt kroppen kan optage, desto mere energi kan kroppen producere, hvilket gør, at du kan klare en højere arbejdsintensitet. Kropsvægten spiller også en rolle, fordi det kræver mere energi at flytte en tungere krop. Konditallet måles som ml O<sub>2</sub> pr. min pr. kg kropsvægt.**

For at beregne dit kondital skal du kende din krops **maksimale iltoptagelse** og derefter divididerer du med din kropsvægt.

Jeg har samlet en [forskellige tests og metoder til at finde dit kondital]({% link _posts/2019-11-04-kondition-og-test.md %}). Der står også lidt om, hvad du skal være opmærksom på, når du vil måle sit kondital.

## Hvad er et godt kondital?

Svaret på hvad et godt kondital er afhænger naturligvis af, hvem du sammenligner dig med.

Et _højt kondital_ er lig med en god kondition. Når du har et højt kondital, så kan du være fysisk aktiv i længere tid og med højere intensitet.

Du kan se, hvad et godt kondital er i tabellerne nedenunder.

Nedenstående tabeller gælder for almindelige mennesker i Skandinavien og er såkaldte normaltabeller, hvor man sammenligner sig med andre mennesker. 

[Test dit kondital](/kondition-og-test/){: .btn .btn--large .btn--info }

### Tabel: Kondital - Normalbefolkning - Mænd

| Alder	| Meget Lavt | Lavt  | Middel | Højt  | Meget højt |
|-------|------------|-------|--------|-------|------------|
| 5-14  | < 38       | 39-43 | 44-51  | 52-56 | > 57       |
| 15-19	| < 43       | 44-48 | 49-56  | 57-61 | > 62       |
| 20-29 |	< 38       | 39-43 | 44-51  | 52-56 | > 57       |
| 30-39 | < 34       | 35-39 | 40-47  | 48-51 | > 52       |
| 40-49	| < 30       | 31-35 | 36-43  | 44-47 | > 48       |
| 50-59 | < 25       | 26-31 | 32-39  | 40-43 | > 44       |
| 60-69	| < 21       | 22-26 | 27-35  | 36-39 | > 40       |
| 70-	  | < 19       | 20-24 | 25-32  | 33-37 | > 38       |

### Tabel: Kondital - Normalbefolkning - Kvinder

| Alder	| Meget Lavt | Lavt  | Middel | Højt  | Meget Højt |
|-------|------------|-------|--------|-------|------------|
| 5-14	| < 34       | 35-39 | 40-47  | 48-51 | > 52       |
| 15-29	| < 28       | 29-34 | 35-43  | 44-48 | > 49       |
| 30-39	| < 27       | 28-33 | 34-41  | 42-47 | > 48       | 
| 40-49	| < 25       | 26-31 | 32-40  | 41-45 | > 46       | 
| 50-64	| < 21       | 22-28 | 29-36  | 37-41 | > 42       |
| 65-	  | < 19       | 20-26 | 27-34  | 35-39 | > 40       | 

Tabellerne er lavet af Per-Olof Åstrand og suppleret med data fra danske børn og unge af [Morten Zacho](http://web.archive.org/web/20100222202224/http://www.motion-online.dk/konditionstraening/testning/konditalstabel_-_hvad_er_et_godt_kondital?/){:rel="nofollow"}.

## Hvad er de højeste kondital der er målt?

[Bjørn Dæhlie](https://da.wikipedia.org/wiki/Bj%C3%B8rn_D%C3%A6hlie) har uden for sæson fået målt et kondital på 96 ml/kg/min, hvilket må siges at være virkelig højt. Der går forlydender om, at den norske cyklist Oskar Svendsen har [slået rekorden for det højeste maksimale iltoptagelse, der er målt](https://www.procycling.no/3467273/) på 97,5 ml/min/kg.

Det er interessant, hvor mange nordmænd der er på [listen over de højeste kondital i verden](https://www.topendsports.com/testing/records/vo2max.htm).

[Anna Møller](https://sport.tv2.dk/video/YW5uYTA0MDRtYXNm) har fået målt det højeste kondital på Københavns Universitet for danskere. Ellers kan du tjekke denne video med de højeste tal for kvinder, hvor langdistanceløberen Joan Benoit står registreret til 78,6 ml/min/kg.

{% include video provider="youtube" id="KmigHqqdWto" %}

### Tabel: Kondital - Verdensklasseatleter (fx løb, cykling, roning, langrend)

Topidrætsfolk i konditionskrævende idrætsgrene har som regel et kondital over 70. Hvis du forventer at kunne være med i verdenseliten, så bør du vurdere dig selv ud fra nedenstående tabel:

|         | Lavt | Middel  | Højt | Meget højt  | Ekstremt Højt |
|---------|------------|-------|--------|-------|------------|
| Mænd    | < 60       | 60-70 | 70-80  | 80-90 | > 90       |
| Kvinder | < 50       | 50-58 | 58-64  | 64-72 | > 72       |

Tabellen er udformet af [Morten Zacho](http://web.archive.org/web/20100222202224/http://www.motion-online.dk/konditionstraening/testning/konditalstabel_-_hvad_er_et_godt_kondital?/){:rel="nofollow"}.

## Hvordan beregnes dit kondital?

Konditallet udregnes ved at dividere den maksimale iltoptagelse (VO<sub>2</sub>max) med kropsvægten. Du kan altså forbedre dit kondital på to måder: Enten ved at forbedre din maksimale iltoptagelse eller ved at tabe dig.

{% include math formula="kondital = \frac{VO_2max}{weight}" %}

Hvis du vil finde dit eget kondital, så tjek [vores forskellige tests til at finde dit kondital](/kondition-og-test/).

## Hvad kan du bruge konditallet til?

Når du kender dit kondital, så kan du bruge det til at _tracke_ din træning. Konditallet er en rigtig god indikator for din generelle sundhed. Risikoen for livsstilssygdomme er mindre, når du har et højt kondital.

Du behøver ikke nødvendigvis at få målt din iltoptagelse i et laboratorium. Du kan sagtens bruge nogle af de [indirekte tests, vi har beskrevet](/kondition-og-test/).

## Retfærdig sundhedsmæssig vurdering af overvægtiges kondition

Konditallet indgår ofte, når man vil vurdere den enkeltes sundhed.

> Problemet med konditallet er imidlertid, at vægten indgår som en del af beregningen, og derfor vil stort set ingen overvægtige vil få tildelt et godt kondital, selv om de faktisk er i god form.

--- <cite>[Morten Zacho](http://web.archive.org/web/20100131082019/http://www.motion-online.dk/konditionstraening/testning/retfaerdig_vurdering_af_overvaegtiges_kondition/){:rel="nofollow"}</cite>

Morten Zacho foreslår i [Retfærdig vurdering af overvægtiges kondition](http://web.archive.org/web/20090207083616/http://www.motion-online.dk/konditionstraening/testning/retfaerdig_vurdering_af_overvaegtiges_kondition/){:rel="nofollow"} at bruge princippet om _Kondital ved Index 23_.[^note]

[^note]: Morten Zacho foreslår også, at man kan opløfte vægten i en potens lavere end 1, for at den får mindre betydning, eller man normalisere i forhold til fedtfri masse i stedet. Man kan også bruge princeppet om skalering og dividere iltoptagelsen med højden i anden potens.

## Kondital og vægt bør vurderes uafhængigt

Det almindelige kondital udregnes ved at dividere VO<sub>2</sub>max med kropsvægten. Konditallet er altså et udtryk for dit kredsløbs maksimale kapacitet i forhold til din krop. Det giver rigtig fin mening i forhold til at vurdere præstationsevnen, men det er ikke helt så let i forhold til din sundhedstilstand.

Derfor foreslår [Morten Zacho](http://web.archive.org/web/20100131082019/http://www.motion-online.dk/konditionstraening/testning/retfaerdig_vurdering_af_overvaegtiges_kondition/){:rel="nofollow"}, at man i forhold til vejledning har brug for målinger, der <q>objektivt vurderer kondition og vægt adskilt</q>. Med det normale kondital risikerer vi at vejlede til mere motion, selvom det i virkeligheden er kosten, der skaber udfordringer for den enkelte.

Princippet i _Kondital ved Index 23_ er, at den maksimale iltoptagelse divideres med den vægt, man ville have haft, hvis man havde et BMI på 23. Dette vægtuafhængige kondital kan man slå op i de tabeller, der bruges for det almindelige kondital, og dermed få en vægtuafhængig vurdering af konditionen i forhold til alder og køn.

## Hvordan udregnes Kondital ved Index 23?

Da Index 23 er baseret på BMI, så ser formlen således ud:

{% include math formula="Kondital_{Index23} = \frac{VO_2max (ml/min)}{23 * height (m)^2}" %}

Kondital<sub>Index 23</sub> er altså en beskrivelse af en persons relative kredsløbskapacitet i forhold til det potentiale kroppen har, hvis man var normalvægtig i forhold til BMI.

Samtidigt skriver Morten Zacho, at Kondital<sub>Index 23</sub> er en værdi, der er let at forklare for almindelige mennesker.

> "Dette er det kondital du ville have, såfremt du var normalvægtig".

--- <cite>[Morten Zacho](http://web.archive.org/web/20090207083616/http://www.motion-online.dk/konditionstraening/testning/retfaerdig_vurdering_af_overvaegtiges_kondition/){:rel="nofollow"}</cite>

Det har også været foreslået at opløfte kropsvægten med 0,73, når man sammenligner kondital for bedre at tage højde for [løbeøkonomi]({% link _posts/2019-12-16-running-economy.md %}) og give en mere retfærdig sammenligning mellem lette og tunge atleter. Læs fx mere i denne artikel af Morten Zacho [Effekt af kropsvægt på den maksimale iltoptagelse](http://web.archive.org/web/20090207075933/http://www.motion-online.dk/konditionstraening/kondition_-_artikler/effekt_af_kropsvaegt_paa_den_maksimale_iltoptagelse/){:rel="nofollow"}.
{: .notice .notice--warning }

## Beregn kondital ved index 23

En mulighed for bedre at kunne vurdere den overvægtiges kondital i forhold til sundhed er at udregne konditallet ud fra et index. Morten Zacho foreslår som skrevet, at man beregner konditallet som om vedkommende var normalvægtig ift. BMI 23. Dette kondital kaldes _Kondital ved index 23_.

{% include calculate-fitness-index-23.html %}

## Falder konditallet med alderen?

Konditallet falder med alderen. En stor del af faldet skyldes, at aktivitetsniveauet typisk går ned med alderen. Hvis du bliver ved med at træne og forsøger at holde det samme aktivitetsniveau, så kan du vedligeholde konditallet over tid, men da muskelmassen typisk også går ned med alderen, så vil den maksimale iltoptagelse og derved konditallet også falde.

## Er der forskel på mænd og kvinders kondital?

Da kvinder har en større andel af fedt i kroppen end mænd, så vil kvinders kondital typisk være lavere end mænds.

## Kondital og risiko for sygdomme

Konditallet er med til at fortælle om hjerte og kredsløb fungerer optimalt. Konditionsniveauet har vist sig at hænge sammen med den relative risiko for at udvikle livsstilsbetingede sygdomme.

Bente Klarlund og Bengt Saltin har lavet følgende grafik, der viser, hvad den relative risiko for at udvikle sygdomme er sammenholdt med konditallet og alderen.

{% include figure image_path="https://inner-gym.com/wp-content/uploads/2018/09/Graf.jpg" caption="Kilde: Sundhedsstyrelsen, Center for Forebyggelse: Fysisk aktivitet – håndbog om forebyggelse og behandling, 2003. Udarbejdet af Bente Klarlund Pedersen og Bengt Saltin. [PDF](https://www.sst.dk/-/media/Udgivelser/2006/Publ2006/CFF/Fysisk_aktivitet_psyk/Testmanual_psyk,-d-,pdf.ashx)." %}

## Hvordan forbedrer jeg mit kondital?

Hvis du gerne vil forbedre dit kondital, så kan du finde inspiration under vores afsnit om [kondition og konditionstræning](/kondition/).

Hvis du gerne selv vil teste dit kondital, så tjek alle de [forskellige konditionstests, vi har beskrevet her](/kondition-og-test/).

Skriv i kommentarerne, hvis du er klar til at læse, hvordan du forbedrer dit kondital, så bliver det den næste artikel, vi vil arbejde på.

## Referencer for kondition og kondital

{% include feature_row type="left" %}

- Shvartz, E., og R. C. Reibold. 1990. “Aerobic Fitness Norms for Males and Females Aged 6 to 75 Years: A Review”. Aviation, Space, and Environmental Medicine 61 (1): 3–11.
- Astrand, I. 1960. “Aerobic Work Capacity in Men and Women with Special Reference to Age”. Acta Physiologica Scandinavica. Supplementum 49 (169): 1–92. <https://pubmed.ncbi.nlm.nih.gov/13794892/>

## Noter til kondition og kondital
