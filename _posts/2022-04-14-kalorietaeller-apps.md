---
title: "5 kalorietæller apps til kostregistrering i 2025 [Test]"
permalink: /kalorietaeller-apps/
language: da
header:
  teaser: https://images.unsplash.com/photo-1490645935967-10de6ba17061?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&h=300&w=400&q=10
category:
  - Kost & Ernæring
tags:
  - kost & ernæring
  - kalorier
  - apps
last_modified_at: 2022-04-12T22:21:26Z
---

Hvis du gerne vil tælle kalorier, så er der mange kalorietæller apps at vælge imellem. Hvis du gerne vil have styr på, hvor meget energi du får i din kost, så kan du lave kostregistrering i en af de mange smarte apps. Vi har testet 5 apps, der kan holde styr på kalorieregnskabet for dig.

Det er let at finde energiindholdet og næringsindholdet i en enkelt fødevare med [kalorietabeller]({% link _posts/2020-08-29-kalorietabellen.md %}). Der er også mange [kalorieberegnere](/kalorieberegner/) til et enkelt måltid eller en opskrift. Men for at få styr på hele dit kalorieindtag på en dag, så tjek disse apps.

## Hvorfor skal jeg lave en kostregistrering?

Det kan være nyttigt at registrere din kost, hvis du er i tvivl om du får nok energi i løbet af en dag til de aktiviteter, du gerne vil lave. Hvis du fx gerne vil [bygge muskelmasse](/hypertrofi-metoder/) og vide om du får nok [protein på en dag](/dagligt-protein-indtagelse/).

Mange vælger også at tælle kalorier, hvis de gerne vil tabe sig, og det ikke er nok at [spise efter tallerkenmodellen](/tallerken-modeller/). Det kan være en fordel at vide nogenlunde, hvor meget energi du indtager i forhold til dit [ligevægtsindtag](/ligevaegtsindtag-beregner/).

## Top 5 kalorietæller apps

I Ernæring og Forbrænding på Vejle Idrætshøjskole er en del af faget altid at tælle [kalorier](/hvad-er-kalorier/) nogle dage ved at registrere al kosten. Vi startede med at skrive alt op på papir, men for at gøre det lettere, så har vi testet en række apps til at lave kostregistreringen direkte i.

De fleste af de apps, vi har testet har en gratis udgave, men hvis du skal have oplevelsen, så skal du betale for dem. Flere af løsningerne kan du dog betale for bare en uge, hvilket er supersmart, da kostregistrering for mig ofte bare skal være et nedslag for at se, om ens aktuelle kost opfylder de generelle næringskrav.

### 1. MyFitnessPal

[MyFitnessPal](https://www.myfitnesspal.com/da/){: rel="nofollow noopener" } er den førende kalorietæller app og har været det i mange år. Appen er ejet af sportsfirmaet Under Armor, og da det er en gammel spiller, så kan mange andre apps let integrere med MyFitnessPal. Fx kan Garmin Connect få resultaterne af næringsindtaget direkte fra MyFitnessPal.

{% include figure image_path="/assets/images/blog/kalorietaeller-app-myfitnesspal.jpg" alt="MyFitnessPal hjemmeside kalorietæller" %}

Appen er udenlandsk, men den er oversat til dansk, og den indeholder virkelig mange danske madvarer, som er blevet tilføjet af brugerne. Det gør det virkelig let at bruge appen i dagligdagen, når der er alle de gængse varer fra de danske dagligbutikker.

Integrationen med andre apps går også den anden vej, så du i MyFitnessPal også kan få en ide om, hvad dit [daglige energibehov](/beregner/dagligt-energiforbrug-energibehov/) er baseret på din aktivitet.

Hvis du gerne vil have en app med et stort _community_, og hvor du kan dele din vægt og fysiske aktivitet, så man MyFitnessPal være en god app. Det er let at tilføje egne madvarer, og der er et massivt fællesskab, hvor du kan diskutere med ligesindede. Samtidig integrerer MyFitnessPal med rigtig mange af de andre [fitness apps](/fitness-apps/) og [løbe apps](/loebe-apps/).

### 2. Lifesum

[Lifesum](https://lifesum.com/da/){: rel="nofollow noopener" } er en omfattende og avanceret app med måltidsforslag og aktivitetsregistrering. Ligesom MyFitnessPal kan du forbinde appen til langt de fleste fitness apps, og derfor kan Lifesum være det sted, du har alle dine data. Lifesum kan også give dig måltidsforslag og kostplaner.

{% include figure image_path="/assets/images/blog/kalorietaeller-app-lifesum.jpg" alt="lifesum hjemmeside" %}

I Lifesum skal du svare på en række spørgsmål, som giver dig en score for, hvor sund du er? Det er et ambitiøst mål, men herefter forsøger Lifesum at give dig gode råd til, hvordan du kan blive sundere. Jeg fik selv et råd om at spise mere frugt og grønt, hvis jeg ville have en højere score.

Lifesum giver dig mulighed for at få en kostplan eller en [slankekur](/slankekur/). Igen skal du svare på en række spørgsmål, før du får et forslag til en kur, der passer til dit mål og dine præferencer.

Lifesum er også en kalorietæller app, hvor du kan registrere alle dine måltider. Du kan enten taste madvarerne ind, selv søge i den omfattende database eller ganske enkelt scanne stregkoden. Det er virkelig smart. Lifesum er noget mere brugervenlig end MyFitnessPal.

Desværre er det begrænset i Lifesum, hvad man kan gøre uden at betale, men den er noget billigere end Arono. Den koster faktisk kun <del>34</del><ins>17</ins> kroner om måneden i øjeblikket.

### 3. Madital

[Madital.dk](https://www.madital.dk/) brugte jeg næsten fra starten sammen med eleverne på Vejle Idrætshøjskole, da den blev tilgængelig for offentligheden i 2005. Det var den første online kalorieberegner på det danske marked, og den var gratis i starten.

{% include figure image_path="/assets/images/blog/kalorietaeller-app-madital.jpg" alt="madital kalorietæller" %}

Madital.dk drives af en person, men der er sket meget siden starten. Du kan stadig få en gratis version, hvor du kan få kontrol over, om du spiser for lidt, for meget eller lige tilpas i forhold til dit mål. Hvis du har brug for en let app til kalorietælling, så er Madital.dk faktisk den app, jeg vil foreslå. Den er let at bruge, og de gratis muligheder er typisk nok for mig.

### 4. Madlog

[Madlog.dk](https://www.madlog.dk/) minder lidt om Madital.dk. Hos Madlog kan du også lave en præcis kostregistering. Madlog lover at give dig et komplet billede over din kost og din motion. Fordelen ved at bruge en dansk app til kostregistrering er, at du er sikker på, at alle de danske madvarer, som helt sikkert er i dit køkken er lette at finde.

Hos Madlog.dk kan du købe adgang for helt ned til en uge ad gangen. Det er ret smart, når man tænker på, at man ofte kun har brug for at få et indblik i, om ens kostvaner svarer nogenlunde til de behov, man har.

{% include figure image_path="/assets/images/blog/kalorietaeller-app-madlog.jpg" alt="madlog kalorietæller" %}

### 5. Arono

[Arono](https://arono.dk/){: rel="nofollow noopener" } er en dansk app, som er et forsøg på at tilbyde online diætist hjælp. Udgangspunktet for Arono er at tilbyde en skræddersyet kostplan, som kombineres med en ugentlig indkøbsliste.

Når du tilmelder dig, så fortæller du Arono, hvor høj du er, hvor gammel og hvor meget du vejer. Sammen med spørgsmål om aktivitetsniveau, så beregnes dit [daglige stofskifte og forbrænding](/beregner/dagligt-stofskifte-og-forbraending/).

Ud fra disse oplysninger forsøger Arono at bregne, hvor mange kalorier du skal spise om dagen i forhold til dit mål. Du skal dog være opmærksom på, at disse generelle beregninger netop er generelle, så de ikke nødvendigvis passer på alle mennesker.

{% include figure image_path="/assets/images/blog/kalorietaeller-app-arono.jpg" %}

Selve kostplanen planlægges ud fra spørgsmål om dine madvaner. Du skal vælge, om du spiser kød eller er veganer, vegetar eller pescetar. Nu kan Arono fine opskrifter og indkøbslister til dig, så du får en god og alsidig kost med det rigtige makronæringsindhold og forhold mellem kulhydrat, fedt og protein.

Arono koster cirka 80 kroner om måneden, og det smarteste ved appen er, at du får en god kostplan med sunde opkrifter. Der er mange valgmuligheder. Du kan få en 14 dages gratis prøveperiode. Hvis du har brug for en [madplan](https://www.ifire.dk/madbudget-undgaa-luksusfaelden-med-madplan/), så kan Arono altså være et udemærket bud. Som kalorietæller synes jeg nogle af de andre apps er lidt bedre.

## Konklusion

Jeg bruger kun kostregistrering i kortere tid ad gangen. Hvis du bare vil have et øjebliksbillede af din kost, så synes jeg Madital.dk er et rigtig godt bud på en app, som du kan bruge. Hvis du gerne vil betale for din kostregistrering, så kan du også overveje danske madlog.

Hvis du gratis over længere tid vil kostregistrere, og du har brug for måltidsforslag, så kan du vælge flere af de præsenterede apps. MyFitnessPal er den gamle internationale spiller, men Lifesum er en stor konkurrent. Hvis du har brug for måltidsplaner, så kan du overveje danske Arono.
