---
title: &title "Smidighedstest: Modified Sit & Reach Test"
permalink: /smidighedstest/
language: da
header:
  overlay_image: https://images.unsplash.com/photo-1492176273113-2d51f47b23b0?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2100&q=80
  teaser: https://images.unsplash.com/photo-1492176273113-2d51f47b23b0?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Sundhed
  - Træning
  - Test
tags:
  - smidighed
  - test
last_modified_at: 2020-09-03T23:14:14Z
toc: true
---

Smidighed og bevægelighed er væsentligt for at opretholde en god all-round funktionsevne for kroppen. Her beskrives den modificerede 'sit and reach'-test og skemaer og tabeller for normer for testen.

## Hvordan udføres den modificerede 'sit and reach'-test

{% include figure image_path="https://i.ytimg.com/vi/d52r658epCc/maxresdefault.jpg" caption="Modificeret 'sit and reach'-test" alt="Modificeret 'sit and reach'-test" %}

- Læg en tommestok eller lang lineal på gulvet
- Sæt et tapestykke på tommestokken, så kanten af tapen skærer ved 38 cm
- Sæt dig på gulvet med strakte ben og skulderbreddes afstand mellem fødderne. Hælene skal flugte med tapestykket.
- Læg hænderne oven på hinanden og prøv at nå så langt ud af tommestokken, du kan. Du må ikke 'hugge' og fingrene skal kunne holdes i ro på tommestokken.
- Prøv 3 gange. Det bedste resultat tæller.

I denne Youtube video kan du se, hvordan den modificerede 'sit and reach'-test udføres.

{% include video provider="youtube" id="bnEY9j7m178" %}

## Kvinder: Skema for resultater i 'sit and reach'-testen

| Alder    | Fremragende  | Middel      | Ikke så godt  |
|----------|--------------|-------------|---------------|
| Under 25 | > 55         | 42,5 - 55   | < 42,5        |
| 25-40    | > 52,5       | 37,5 - 52,5 | < 37,5        |
| 41-55    | > 50         | 35 - 50     | < 35          |
| 56+      | > 45         | 32,5 - 45   | < 32,5        |

## Mænd: Tabel for normer i 'sit and reach'-testen

| Alder    | Fremragende  | Middel      | Ikke så godt  |
|----------|--------------|-------------|---------------|
| Under 25 | > 50         | 35 - 50     | < 35          |
| 25-40    | > 47,5       | 32,5 - 47,5 | < 32,5        |
| 41-55    | > 42,5       | 30 - 42,5   | < 30          |
| 56+      | > 35         | 22,5 - 35   | < 22,5        |

## Har smidighed betydning for sundheden?

En god bevægelighed kan være væsentlig for at kunne opretholde en god all-round funktionsevne for kroppen. Det er formentlig rimeligt at antage, at der er en sammenhæng mellem generelt god bevægelighed i kroppens led og evnen til at [opretholde en god holdning](% link _posts/2020-07-01-ret-ryg.md %}) både i hvile og under fysisk aktivitet.

Smidighed og bevægelighed kan derfor måske sagtens indgå i en [sundhedsprofil og sundhedstest]({% link _posts/2019-10-10-sundhedsprofil.md %}).

## Hvordan træner jeg min smidighed?

Der er mange nuancer i at træne din smidighed eller _range of motion_. Jeg har skrevet en dybdegående artikel om, hvad [udstrækning og udspænding]({% link _posts/2020-07-08-udstraekning.md %}) er og forslag til udstrækningsøvelser. I en anden artikel går jeg lidt i dybden med, at [du bliver smidigere af at strække]({% link _posts/2009-02-28-du-bliver-smidigere-af-straekke.md %}) og årsagerne bag det. Smidighed og _range of motion_ er et spørgsmål om at træne det, men det er også et spørgsmål om, hvad kroppen giver dig lov til.
