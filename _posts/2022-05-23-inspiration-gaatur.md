---
title: &title "Inspiration til din gåtur og vandretur"
seo_title: "20+ forslag til gåture og inspiration til din vandretur"
permalink: /inspiration-til-gaature/
language: da
header:
  teaser: https://images.unsplash.com/photo-1623930979475-19a6f4dee7b1?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
category:
  - Træning
  - Gang
tags:
  - gang
last_modified_at: 2022-05-22T10:21:26Z
---

Det er sundt at gå. Gåture gør så meget godt for vores krop, fordi frisk luft og motion renser både kroppen og hovedet. Samtidig er det pærelet, socialt og drønhyggeligt, når vi går sammen, og der er mange ideer til at gøre gåturen endnu mere interessant.

I dette indlæg får du inspiration til, hvordan du kan gøre gang til en fast bestanddel af hverdagen, og hvordan du kan få flere skridt dagligt for at få mest muligt ud af [fordelene ved gang](/gang-fordele-ved-at-gaa/).

## We Walk: Hele Danmark går sammen

Flere gange om året går foreninger, institutioner, virksomheder og private i hele landet sammen i små og store gangfællesskaber, når de arrangerer **WE WALK**. Bevæg Dig For Livet støtter op, når der skal sættes gang i dit nabolag og fællesskabet skal hyldes ved at arrangere en gåtur. Du kan også gå med på en af de mange ture, der arrangeres af andre. Du kan se, hvilke gåture, der findes i dit område ved at holde øje med Danmarkskortet på [Bevæg Dig For Livet](https://www.bevaegdigforlivet.dk/wewalk/bliv-en-del-af-we-walk/deltag-i-en-gaatur).

{% include video provider="youtube" id="y5cnywh4ld0" %}

## Inspiration til vandreruter og gåture

Vil du have lidt inspiration til din gåtur? Hvis du kan lide at gå og skal have lidt afveksling til gåturen, så er du kommet til det helt rigtige sted.

Jeg kan godt lide at gå, så derfor er jeg også ofte på udkig efter lidt inspiration til min gåtur. Jeg har samlet alle mine gode fif i dette indlæg.

Herunder kan du finde inspiration til din egen gåtur. Det er en god måde at opleve Danmark på i det lidt langsommere gåtempo, hvor der er tid og ro til at tage det hele ind.

### Kom med på udendørs eventyr

I Danmarks natur kan du finde alt fra bakket istidslandskab, hede- og marskområder, talrige søer og vandløb, moser, klinter, klitområder, samt kilometerlange sandstrande og en helt usædvanlig lang kystlinje. Derfor er der mange gode grunde til at tage på udendørs eventyr i den danske natur.

[Besøg Visit Denmark](https://www.visitdenmark.dk/danmark/oplevelser/udendoers-eventyr/natur){: .btn .btn--large .btn--success }

### Frie Fodspor: På skattejagt efter Kæmperne

For børn er det tit ekstra sjovt at vandre, når der er et mål, og vandringen kan blive en del af en leg. Kæmperne bygget af den danske _recycle art activist_ Thomas Dambo, er et oplagt mål for børnefamilier, der vil på tur.

Kæmperne bygget af genbrugsmaterialer gemmer sig spredt over hele landet – ofte gemt lidt af vejen fra de større stier. De har hver deres personlighed og historie, som fortælles på skilte ved hver kæmpe.

Du kan finde et komplet overblik over Thomas Dambos kæmper på hans store troldekort. Der er kæmper både på Sjælland, Fyn og Jylland og på flere af øerne.

[Besøg Frie Fodspor](http://www.friefodspor.dk/vandrerute-kaemperne-paa-vestegnen/){: .btn .btn--large .btn--success }

### 15 fine vandreruter nær Danmarks store byer

Danmark har hundredvis af korte og længere vandreruter. Nogle ligger langt fra alfarvej, men der findes også mange så tæt på de store byer, at det er nemt at komme til og fra dem. Her er tre vandreture nær henholdsvis København, Aarhus, Odense, Aalborg og Esbjerg.

[Se Friluftsrådets vandreture](https://friluftsraadet.dk/aktiviteter/15-fine-vandreruter-naer-danmarks-store-byer){: .btn .btn--large .btn--success }

### Find de bedste vandreruter i Danmark

På kortet her har Dansk Vandrelaug samlet alle de bedste gå- og vandreruter i Danmark. Du kan blandt andet finde kløverstier, nationalparkernes markerede ruter og udvalgte kvalitetsstier.

{% include video provider="youtube" id="hfSDAA-SDws" %}

Klik ind på kortet og find inspiration til en ny gåtur, lige hvor du har lyst.

[Se Dansk Vandrelaugs kort](https://www.google.com/maps/d/u/0/viewer?mid=1e91JPTmjFbrBF3ZuExw68a_-ZGfKvnYL&ll=56.21946956223288%2C11.81822760931276&z=7){: .btn .btn--large .btn--success }

### Her er din guide til alternative gåture i Danmarks fem største byer

Naturen har altid åben, og derfor er det oplagt at gå en tur. Men der er nærmest folkevandring på de mest populære ruter.

Bor du i København, Aarhus, Odense, Aalborg eller Esbjerg - eller lige i nærheden, er der god inspiration at hente til din weekend-gåtur lige her.

## Gå med Hjerteforeningen – hvert skridt tæller

Hjerteforeningen elsker at gå med alle, der vil gå. Vi går for det gode liv - for kroppen, samværet og det mentale velvære. Vi går i alle aldre og alle træningsniveauer.

Vi tilbyder et kort med vejvisning til vores smukke HJERTESTIER. I mange kommuner har Hjerteforeningen gåture, hvor alle kan være med, og vi arrangerer i løbet af året gå-events, som alle kan deltage i.

[Find Hjertestierne](https://hjerteforeningen.dk/hjertestier/){: .btn .btn--large .btn--success } [Se Hjerteforeningens kalender](https://hjerteforeningen.dk/det-goer-vi/kalender/?type%5B%5D=hjertestier&type%5B%5D=grupper){: .btn .btn--large .btn--success }

## Find nye stier i dit nærområde

Opdag nye dele af dit eget lokalområde - eller tag på oplevelse et nyt sted. Friluftsrådet har skabt Kløverstier over hele Danmark, hvor du fra ét udgangspunkt både kan gå, løbe og cykle en tur på fire forskellige distancer, så der findes en god tur til alle.

[Find Kløverstierne](https://friluftsraadet.dk/kloeverstier){: .btn .btn--large .btn--success }

## Podcast: Gåture - hvorfor er det så sundt?

Kræftens Bekæmpelse har lavet en podcast om at vandre. Lyt til podcasten på en gåtur og bliv klogere på, hvad der sker i kroppen mens du går. Tag dine høretelefoner på og lyt til samtalen med Bente Klarlund og Hanne Scheller, som taler om gåture som daglig motion, hvad filosoffer har sagt om at gå og få gode tips til at komme ud og gå i hverdagen.

[Lyt til podcast](https://www.cancer.dk/sundhedsmissionen/#text-5021){: .btn .btn--large .btn--success }

## Gå-meditation til den aktive pause

{% include video provider="youtube" id="o1H3WPlCWms" %}

Tag meditationen i ørene, sæt det ene ben foran det andet og få ro på tankerne med en kort gåtur. En aktiv pause kan være lige det du har brug for, uanset om du arbejder hjemmefra, hjemmeskoler dine børn eller savner et pusterum i en foranderlig hverdag.

Podcasten er produceret af Kræftens Bekæmpelse.

[Lyt til meditation](https://www.cancer.dk/sundhedsmissionen/#text-4957){: .btn .btn--large .btn--success }

## Tips til at få mere tid til vandring

Det er lettere at få flere skridt, hvis du gør vandring til en del af hverdagens vaner og gøremål. Her er 7 tips til at komme i gang med at vandre noget mere. Tips er bl.a. inspireret af [www.friefodspor.dk](https://www.friefodspor.dk/).

1. **Flyt vennerne ud af stuen.** Hvis du gerne vil vandre mere, så tilbring din tid med venner ude på stierne. Skal du have venner med, der ikke er vant til at vandre, så læg en plan: Find en rute, du kender, og fortæl om planen. Giv tips til god påklædning og pak noget med at sidde på og byde på. Pauserne er vigtige.
2. **Gør dine møder til walk and talk.** Tag et gående møde i stedet for at sætte dig ved mødebordet. Du er værten – så tjek en god rute uden for mange forstyrrelser og tag med, hvad der er brug for at kunne se på. Ideen kan fungere på mange arbejdspladser – den er gratis, og du får tit bedre ideer under åben himmel.
3. **Ring til en ven**.  Mange arbejder hjemmefra… Tænk på en gammel ven, en lokal bekendt eller en fra familien, som du ”skylder” et opkald. Ring til vedkommende og sig ”hej”!
4. **Få familien med.** Det er oplagt at bage sig til den gode stemning, hvis du gerne vil have familie og børn med på at vandre. Undervurdér ikke, hvad hjemmebagte kanelsnurrer og varm kakao på kanden kan gøre for motivationen for at tage på vandretur. Kald det ’vinterskovtur’, ’sommerudflugt’ eller hvad du finder på og gør det til en tradition. Hav tjek på ruten hjemmefra, så du kan være den gode guide.
5. **Gør ventetid til vandretid.** Har du børn, kender du sikkert til livet som hal-forælder, fodboldbane-forælder osv. For ikke at tale om chauffør-forælderen, når ungerne pludselig skal til fødselsdag tre kvarter væk i bil. Tag vandretøjet med og få dig en vandretur i et nyt område. På den tid en times badmintontræning for junior varer, kan du fx nå de seks km skoven rundt. Win-win! Ventetid bliver til vandretid.
6. **Drop transporten og gå i stedet.** Når du vandrer, flytter du dig. Det er der muligheder i. Lad fx bilen stå når du skal købe ind, tag en indkøbsrygsæk på ryggen og skyd omvej til supermarkedet. Lad bilen stå på arbejdet og gå hjem. Eller stå af toget to-tre stationer før du er hjemme og gå det sidste stykke. Skal du til familie-tam-tam? Så læg en plan og gå de ti kilometer til mosters kagebord – eller hjem igen.
7. **Gå ”ad omveje”**. Vær aktivt opmærksom på at dreje ind ad veje og stier, som du normalt ikke går af. Gå evt. derudaf og beslut så, hvornår du vil ”lege” højre-venstre. Drej først til højre (så snart du kan) og derefter til venstre (så snart du kan) osv. osv. Gå højre-venstre i 10-20 minutter og smut så hjemover igen.

## Inspiration til aktiviteter på gåturen

### 1. Tæl skridt

For mange kan det være rigtig motiverende at tælle sine skridt. Udfordr din familie eller venner til en dyst. Vi har skrevet mere om, hvordan man kan registrere skridt og udfordre hinanden. Tjek [Tæl Skridt](/artikel/tael-skridt/).

### 2. Brug teknologien

Lyt til en podcast eller lydbog imens du går. Vær forberedt og brug lidt tid en aften på at finde gode podcast og download dem til din smartphone. Så ligger de der – klar til at blive lyttet til og uafhængig Wi-Fi eller mobildata osv.

### 3. Find og brug bænkene i din by

Der er ofte flere bænke i ens nærområde, end man tror/plejer at lægge mærke til. Gå en tur og kig eksplicit efter bænke og brug dem!

- Sæt og rejs dig 10 – 20 gange x 3
- Tag 1-5 armstrækkere x 3

Sæt dig og træk vejret dybt og roligt. Kig dig omkring og tænk aktivt over, hvor skøn en pause føles.

Er I 2 eller flere, så tal om hvad I ser, når I sidder der ved siden af hinanden.

**Læs**: [Gåtræning: Inspiration til at få træning ud af gåturen](/gangtraening/)

### 4. Gå & Snak

Find en artikel og læs den. Gå en tur med en anden og fortæl vedkommende om, hvad du har læst, og hvad du er blevet nysgerrig på i det læste. Spørg til din gå-makkers blik og mening. Prøv at lave øvelsen uden at ”dømme” eller vurdere, om den anden har ret i sine analyse, betragtninger og holdninger.

### 5. Gåturs-bingo

Alle kender bingo. Hvem i jeres familie får først pladen fuld?

Print bingopladen ud og tag den med på gåturen. Kryds af, når du kommer forbi en ting på pladen. Når I kommer hjem, kan I se, hvem der har fået flest krydser.

[Find bingplader hos magisketider.dk](https://magisketider.dk/naturbingo/){: .btn .btn--large .btn--success }

### 6. GPS-kunst

Brug en app på telefonen, der kan registrere din rute og find kreativiteten frem. Nu skal du ud at gå en tur og ”tegne” med dit gps-spor. Hvem kan tegne den flotteste figur? Du kan se mere i vores indlæg om [GPS-kunst og Stravakunst](/gps-doodles/)

## Konklusion

At gå er en god måde at få motion på, og det kan også være en sjov familieaktivitet. Der er mange forskellige måder at gå på, og vi håber, at disse tips har inspireret dig til at komme ud og begynde at udforske din by eller by til fods. Hvem ved? Måske vil du endda fare vild i nye og spændende kvarterer på din gåtur!
