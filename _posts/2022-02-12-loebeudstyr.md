---
title: &title "Løbeudstyr: Begynderguide til de rigtige udstyr til løb"
seo_title: "Løbeudstyr | Begynderguide med alt du behøver"
permalink: /loebeudstyr/
language: da
header:
  teaser: https://images.unsplash.com/photo-1610969524483-2898ee78a41d?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
category:
  - Løb
tags:
  - træningsudstyr
last_modified_at: 2022-02-12T22:21:26Z
feature_row_flipbelt:
  - image_path: https://www.denintelligentekrop.dk/media/catalog/product/cache/1/image/1600x/9df78eab33525d08d6e5fb8d27136e95/f/l/flipbelt-alle-farver_1.jpg
    url: https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/flipbelt-lobebaelte-pengekat
    title: Flipbelt løbebælte
    excerpt: I Flipbelt løbebæltet kan du have din telefon, kreditkort, nøgler, og alt andet du måske har brug på din løbetur.
    rel: sponsored nofollow noopener
    btn_label: Se prisen
    btn_class: btn--info
feature_row_shokz:
  - image_path: https://www.proshop.dk/Images/600x800/2790958_5f9604797196.png
    url: https://www.partner-ads.com/dk/klikbanner.php?partnerid=28187&bannerid=67757&htmlurl=https://www.proshop.dk/Hovedtelefonerheadset/AfterShokz-Aeropex-Lunar-Grey/2790958
    title: AfterShokz Aeropex hovedtelefoner
    excerpt: Vær åben over for verden omkring dig. Knogleledningsteknologi giver mulighed for både højkvalitetslyd og situationsbevidsthed for at levere en høreoplevelse som ingen anden.
    btn_class: btn--info
    btn_label: Tjek prisen
    rel: sponsored nofollow noopener
feature_row_running_watch:
  - url: https://www.partner-ads.com/dk/klikbanner.php?partnerid=28187&bannerid=29407&htmlurl=https://www.gucca.dk/garmin-forerunner-245-wifi-12-skaerm-graa-p540021?utm_source=pa&utm_medium=cpc&utm_campaign=pa
    image_path: https://content.gucca.dk/covers/big/g/a/garmin-forerunner-245-wifi-12-skaerm-graa_540021.jpg?mod=1638346506
    title: Garmin Forerunner 245
    excerpt: Dette GPS-smartwatch registrerer dine statistikker, behandler dine data og lærer alt om dine præstationer, din løbeform, din træning og endda dine mål.
    btn_class: btn--info
    btn_label: Tjek prisen
    rel: sponsored nofollow noopener
---

Selvom løb ikke nødvendigvis kræver en masse udstyr, så findes der faktisk en del forskellige løbeudstyr. Her har vi samlet et bredt udvalg af, hvad du kan få brug for på din løbetur.

Hvis du er nybegynder, så skal du selvfølgelig først have fundet de rette løbesko og tights. Hvis du er mere erfaren, så har du nok basisudstyret til løb på plads, men måske er du på udkig efter et løbeur, et løbebælte eller et par hovedtelefoner.

Her har vi samlet en liste med inspiration til løbeudstyr, som kan gøre dine løbeture endnu mere fornøjelige. Hvis du finder noget udstyr, som du ikke kan leve uden, så tjek de [online løbeshops](/loebebutikker-online/), vi samarbejder med.

Denne guide starter med det lidt mere avancerede udstyr, men jeg kommer til at opdatere den jævnligt, når jeg støder på noget rigtig godt udstyr til løb.

## Løbesko er grundlæggende løbeudstyr

Der er faktisk kun en ting, der er en rigtig god ide, når du gerne vil løbe. Du vil blive rigtig glad for et par **gode løbesko**. Der findes et hav af forskellige modeller.

Hvis du kun skal købe en ting, så er det altså løbesko, du først skal kigge efter. 

Løbesko er en vigtig del af enhver løberes udstyr. Løbesko kan gøre din træning mere behagelig, og de kan også mindske risikoen for fremtidige [løbeskader](/artikel/loebeskader-loebe-uden-skader/). Der findes naturligvis en række forskellige typer løbesko, afhængigt af din løbestil og fodtype.

## Udstyr der er rart at have

Løbeskoene giver naturligvis sig selv. I dette afsnit kigger vi lidt på udstyr til løb, som kan være rigtig rart at have.

### Sports-bh til løb

Jeg er ikke selv ekspert her, men for kvinder som gerne vil løbe, så har du brug for en sports-bh. Det er rigtig svært at undvære den. Den skal naturligvis være komfortabel og passe netop til din kropsform. Du får en meget bedre oplevelse af løbeturen, hvis du investerer i en god løbe-bh med god støtte.

### Løbetights

Jeg er også virkelig glad for løbetights. Fordelen ved løbetights er, at du ikke risikerer at få mærker på inderlårene, når de rører hinanden på hver enkelt skridt. Løbetights er lavet af elastisk materiale, så de sidder tæt til kroppen. Du kan både få **korte og lange løbetights**.

Samtidig er de typisk lavet i åndbart materiale, så du ikke ender med løbebukser, som er gennemblødte efter løbeturen. Du kan få nogle løbetights, som har kompression, hvilket måske kan have en god effekt på at holde blodcirkulationen i gang.

Du skal være opmærksom på, at forskellige løbetights kan være konstrueret lidt forskelligt, så det kan være en god ide at prøve dem først. Jeg har været uheldig og købe nogen, som ikke helt passede til min kropsform, og som jeg havde fornemmelsen af, at de gled lidt ned, når jeg løb.

Du kan vælge løbetights med reflekser, så du også er synlig, når mørket er faldet på. I flere tights, så er der også smarte lommer til din telefon og dine nøgler.

### Løbeshorts

Hvis ikke du vil i tætsiddende lycra, når du løber, så kan du også vælge et par løbeshorts.

Du kan få nogle løbeshorts, som har tights indvendigt, hvis du foretrækker en hybrid.

I nogle løbeshorts er der lommer til nøgler eller telefon. Det kan være smart at lommen sidder bagpå, og den sidder tæt. Så mærker du knap nok, at du har noget i lommen.

### Løbetrøje

Hvis du sveder meget, så kan det godt betale sig at bruge en løbetrøje på løbeturen. Find en løbetrøje, som lader din krop ånde, men samtidig transporterer sveden væk fra huden. Derved ender du ikke med en gennemvåd, tung trøje og risikerer at blive kold.

Der findes mange løbetrøjer som er lavet af noget let materiale, som du næsten ikke mærker at have på. Løbetrøjen er særlig vigtig på de lidt køligere dage. En del af trøjerne er lavet med et lille hul i ærmet, som du kan sætte tommelfingeren ud i. Det betyder, at du kan bruge trøjen som en halv handske. Det hjælper faktisk mere, end du regner med, hvis du har en tendens til at fryse om fingrene.

Løbetrøjen kan fx være lavet af fleece materiale. Det er varmt og vejer ikke så meget. 

### Løbejakke

Hvis du løber i koldt vejr, er det vigtigt med en god løbejakke. Når det blæser og temperaturen er lav, så hjælper det på komforten at have en løbejakke, der kan holde dig varm hele turen. Men løbejakken skal samtidig også være åndbar, så du ikke overopheder på løbeturen.

Gå efter en jakke, der er vind- og vandafvisende og har en hætte, der holder dig varm og tør. En reflekterende jakke er også en god idé, hvis du løber i dårligt lys.

### Refleksvest

Hvis du løber i mørke, er en refleksvest en vigtig del af dit udstyr. Den vil gøre dig synlig for trafikken og gøre dine løbeture mere sikre.  Der findes forskellige typer refleksveste, så det er vigtigt at finde en, der passer godt og er behagelig at løbe i.

En god refleksvest bør:

- Være lyse og synlige fra alle vinkler
- Sidde godt, men ikke for stramt
- Give dig mulighed for at bevæge dig frit
- Ikke skrabe eller gnide under løbeturen

Der findes mange forskellige mærker af refleksveste på markedet, så det er vigtigt at undersøge det hele grundigt og finde en, der passer til dig. Du skal ikke gå for meget op i, om vesten ser pæn ud. Formålet er at gøre din løbetur mere sikker - og give billisterne en mulighed for at se dig på afstand. En refleksvest er tilmed ret billig.

## Det ekstra udstyr til løb 

Nu er vi kommet til det løbeudstyr, som der lige kan gøre løbetræningen det ekstra. Det er ikke nødvendigt, men jeg har selv købt de fleste af disse ting. Dette ekstra udstyr til løb gør det ganske enkelt lige lidt lettere for mig at komme afsted på løbeturen.

### Løbehandsker

Når det bliver koldt, så kan et par tynde løbehandsker være en rigtig god ide. Mange begynder at fryse om fingrene. Handskerne skal ikke være for varme, og det er rart, hvis du let kan trykke på knapperne på dit ur eller bruge din smartphone for at skifte sang.

Du behøver ikke at overtænke, hvad løbehandskerne skal kunne. Jeg har i rigtig mange år bare brugt nogle billige havehandsker, som i de kolde måneder har været helt perfekt. Hvis du vil have handsker, hvor du stadig kan bruge touchskærmen på din mobiltelefon, så kan du overveje at købe nogle lidt dyrere løbehandsker.

### Løbehue

Når det bliver koldt, så tager jeg altid først nogle løbehandsker på. Hvis jeg stadig fryser, så kan en tynd løbehue være med til, at du holder varmen på din løbetyr. En god løbehue skal være svedabsorberende, så den kan holde dit hoved og dine ører varme under hele løbetræningen.

Huen skal ikke være for varm, for når du begynder at få varmen på løbeturen, så er vænner du dig langsomt til temperaturen. Find en blød hue, som er åndbar, men samtidig isolerer overfor vind og vejr.

### Løbeur eller pulsur

Du har ikke brug for et løbeur, men jeg er virkelig glad for mit. Ud over løbesko og tights er det nok det jeg nødigst vil undvære. Jeg bruger løbeuret til at holde øje med min træning og automatisk registrere den. Desuden bruger jeg uret til at holde øje med, om jeg træner i de rigtige [træningszoner](/traeningszoner/) og [pulszoner](/pulstraening-pulszoner-fra-maxpuls-og-pulsreserve/), når jeg laver [pulstræning](/pulstraening/).

Når jeg skal [løbe intervalløb]({% link _posts/2020-06-15-intervallob.md %}), så programmerer jeg min intervaller på uret, så jeg ikke skal tænke så meget over at tage tid undervejs.

Desuden bruger jeg uret til at holde styr på mine daglige skridt for at inspirere mig til at gå lidt mere hver dag.

Jeg bruger ikke kalorietælling og søvntracking, da det ofte i virkeligheden ikke er så præcist på uret.

Jeg bruger selv en [Garmin Fenix](https://www.partner-ads.com/dk/klikbanner.php?partnerid=28187&bannerid=29407&htmlurl=https://www.gucca.dk/garmin-fenix-6x-pro-sportsur-med-gps-og-pulsur-sort-p464978){: rel="sponsored nofollow noopener" }, men hvis du er på udkig efter et decideret løbeur, så får du rigtig meget for pengene med Garmins Forerunner-serie, som er noget billigere end Fenix-serien.

{% include feature_row id="feature_row_running_watch" type="left" %}

De nyere ure har fx musik i uret, så du ikke behøver at slæbe din telefon med rundt på løbeturen. Uret tracker både puls, ruten med GPS, tæller dine skridt, kan måle løbedynamik, hvis du har et kompatibelt Garmin-pulsbælte. Desuden kan du få dine træningsprogrammer direkte ind på uret - og uret kan give dig forslag til din træning.

Tjek i øvrigt vores [guide til pulsure](/pulsure/).

### Hovedtelefoner

Du har naturligvis ikke brug for hovedtelefoner til din træning. Men jeg nyder selv at lytte til [gode podcasts]({% link _posts/2020-08-03-podcasts.md %}) eller har [musik til træningen]({% link _posts/2013-05-02-musik-til-traeningen.md %}). Jeg foretrækker trådløse hovedtelefoner, så jeg ikke skal bøvle med ledninger undervejs.

Jeg har løbet med [Bose Sport Free](https://www.partner-ads.com/dk/klikbanner.php?partnerid=28187&bannerid=54828&htmlurl=https://plusshop.dk/bose-sport-earbuds-sort){: rel="sponsored nofollow noopener" }, som har en virkelig god lyd. Det er en in-ear hovedtelefon. Men jeg bliver godt nok også sommetider overrasket, hvis nogen pludselig overhaler mig, fordi jeg ikke kunne høre dem.

Derfor har jeg for nylige investeret i en [AfterShokz Aeropex](https://www.partner-ads.com/dk/klikbanner.php?partnerid=28187&bannerid=67757&htmlurl=https://www.proshop.dk/Hovedtelefonerheadset/AfterShokz-Aeropex-Lunar-Grey/2790958){: rel="sponsored nofollow noopener" }. Den bruger _bone conduction_ til at få lyden ind i hovedet. Det betyder, at du ikke har noget i ørerne, men lyde skabes gennem kindbenet. Den sidder virkelig godt, og det er en helt særlig oplevelse at kunne høre, hvad der foregår omkring dig samtidig med, at du kan høre god musik undervejs.

Hvis du typisk skal bruge hovedtelefoner ved støjrige veje, så er Aeropex formentlig ikke den helt rigtige løsning. Jeg cyklede i meget vind ved store hovedveje, og der var det ret vanskeligt at høre den podcast, jeg havde planlagt at lytte til undervejs.

{% include feature_row id="feature_row_shokz" type="left" %}

### Løbebælte

Jeg bruger sommetider et løbebælte, når jeg løber længere ture eller har brug for at have småting med på løbeturen. Jeg gider nemlig ikke at have det i lommerne, hvor det kan risikere at hoppe lidt rundt.

I et løbebælte kan du fx have væske og snacks med på turen, men du kan også have din telefon, nøgler og lidt penge i bæltet. Der findes naturligvis mange forskellige typer bælter.

{% include video provider="youtube" id="LwqBuMTURC4" %}

Jeg har selv købt dette løbebælte, som er produceret af Flipbelt, som jeg oplever sidder rigtig fint fast under løbeturen. Tidligere har jeg løbet med telefonen på armen, men uligevægten mellem armene var rimelig irriterende.

{% include feature_row id="feature_row_flipbelt" type="left" %}

### Holder til mobiltelefon til løb

Hvis du vil bruge din mobiltelefon, mens du løber, har du brug for en god holder. Jeg har prøvet et par forskellige typer, men den jeg bedst kan lide er [Quad Lock](https://www.partner-ads.com/dk/klikbanner.php?partnerid=28187&bannerid=16446&htmlurl=https://www.cykelpartner.dk/mobilholder-telefonholder-mm/quad-lock---sports-armbaand){: rel="sponsored nofollow noopener" }. Den er virkelig nem at bruge og kan monteres på enten din arm eller dit bælte.

Jeg foretrækker dog at bruge mit ur til at spille musik og optage min løbetur. Når jeg skal have mobiltelefonen med, så er jeg mest glad for at have den med i et løbebælte i stedet.

### Løbetaske

Hvis du løber længere ture og har brug for ekstra vand eller udstyr, eller du løber på arbejde, så kan du have brug for en løbetaske.

Der findes rigtig mange forskellige løbetasker. Mange af de nyere løbetasker er næsten som at tage en vest på, og de er rigtig gode at løbe med.

## Konklusion

Dette var en begynderguide til, hvilket løbeudstyr du kan få brug for. Jeg udvider jævnligt guiden, og er startet med det udstyr som er _nice to have_. Hvis du vil støtte dette site, så vil vi sætte pris på, hvis du shopper i nogle af de [online løbebutikker](/loebebutikker-online/), vi samarbejder med.

Løb er en god øvelse, der ikke kræver meget udstyr, men der er nogle vigtige ting, du skal bruge for at komme i gang. I denne artikel har vi beskrevet de grundlæggende ting - løbesko, tights og en måde at følge dine fremskridt på. Vi foreslår også noget ekstraudstyr, som kan gøre dine løbeture sjovere, fx hovedtelefoner eller et løbebælte.
