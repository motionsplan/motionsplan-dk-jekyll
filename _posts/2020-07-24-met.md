---
title: "MET-værdier 2021: Iltforbrug ved fysisk aktivitet [Tabel]"
permalink: /met/
language: da
header:
  overlay_image: https://images.unsplash.com/photo-1509833903111-9cb142f644e4?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1910&q=5
  teaser: https://images.unsplash.com/photo-1509833903111-9cb142f644e4?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
  caption: "MET-værdier: Intensitet og kalorieforbrug ved fysisk aktivitet"
tags:
  - MET
category:
  - Viden om
last_modified_at: 2021-02-13T08:39:32Z
---

Jeg skulle udregne energiforbruget og kalorieforbruget ved forskellige fysiske aktiviteter, og jeg savnede en god, søgbar tabel over MET-værdier, som jeg kunne bruge til at udregne, kalorieforbruget ved forskellige aktiviteter.

*[MET]: Metabolic Equivalent of Task

Derfor gik jeg i gang med at researche, hvordan man udregner sit kalorieforbrug og energiforbrug ved hjælp af Metabolic Equivalent of Task (MET) for en fysisk aktivitet? 

Men jeg lavede også en søgbar tabel over MET-værdier, som du kan bruge, når du skal udregne, hvor meget du forbrænder, når du laver en aktivitet.

Jeg endte faktisk også med at lave en lille beregner, så du let kan regne MET-timer ud fra en given aktivitet.

## Hvad er MET?

**MET** er en forkortelse for _Metabolic Equivalent of Task_. MET er altså et udtryk for iltforbruget ved forskellige aktiviteter. MET er helt kort en metabolisk værdi for hvad iltforbruget - altså forbrændingen - er under fysisk aktivitet. 

Forskere har fundet frem til, hvilke MET-værdier der gælder for forskellige aktiviteter ved forskellige intensiteter.

MET-værdierne bruges i nogle amerikanske vejledninger til at angive, hvilke intensiteter motionister skal træne ved. 

MET-værdierne kan også bruges til at udregne, hvad det anslåede energiforbrug og kalorieforbrug er ved forskellige aktiviteter.

## Hvad er 1 MET?

Stofskiftet og forbrændingen varierer naturligvis mellem mennesker. Typisk har en større person også en højere iltoptagelse i hvile, men for at gøre det lettere ser vi i det følgende bort fra individuelle forskelle.

I hvile siger vi derfor at alle bruger 1 MET.

**1 MET svarer til energiomsætningen i hvile**, hvor kroppen bruger i gennemsnit  bruger 3,5 ml ilt pr. kg kropsvægt pr. minut.

På formel kan 1 MET defineres således.

{% include math formula="{\text{1 MET}}\ =1\,{\frac {\text{kcal}}{{\text{kg}}\times {\text{h}}}}\ =4186.8\,{\frac {\text{J}}{{\text{kg}}\times {\text{h}}}}=1.163\,{\frac {\text{W}}{\text{kg}}}" %}

I mange beregninger går man ud fra at 1 MET nogenlunde er lig med 1 [kalorie]({% link _posts/2020-07-09-kalorier.md %}) pr. kg kropsvægt pr. time.

    1 MET ≈ 1 kcal / kg / time
    
Hvis du kender det præcise tal, som kan sættes ind i udregningerne, så skriv endelig i kommentarerne.

Når du begynder at arbejde, så stiger energiomsætningen og iltforbruget. Derfor stiger MET-tallet også efterhånden som aktiviteten bliver mere og mere intens.

MET-tallet stiger fx til omkring 5-6, når du begynder at gå, og til omkring 10-12 ved løb. Det betyder i praksis, at man er henholdsvis 5-6 og 10-12 gange mere aktiv ved de aktiviteter, end man er i hvile.

## Hvor finder man MET-værdier?

Den mest komplette tabel over MET-værdier kan man finde i _Compendium of Physical Activities_, som er blevet udviklet til at bruge i epidemiolgiske studier for at standardisere MET-værdier, når de bruges i spørgeskemaer om fysisk aktivitet.

Dr. Bill Haskell fra Stanford University har udviklet kompendiet, og det ligger online, så alle kan finde tallene. [Kompendiet](https://sites.google.com/site/compendiumofphysicalactivities/compendia) er dog ikke søgbart, så derfor har jeg lavet en søgbar tabel på baggrund af kompendiet. Kompendiet blev bl.a. opdateret af [Ainsworth et al i 2011](https://journals.lww.com/acsm-msse/Fulltext/2011/08000/2011_Compendium_of_Physical_Activities__A_Second.25.aspx).

## Vurdering af MET-værdier

[Wikipedia](https://en.wikipedia.org/wiki/Metabolic_equivalent_of_task) deler aktivitetsniveauerne op i 'lav anstrengelse', 'moderat anstrengelse' og 'kraftig anstrengelse'. [Marina Aagaard](http://marinaaagaardblog.com/2018/05/23/fitness-energiforbrug-kalorier-kropsvaegt-og-met-tabel/) har givet det enkelte niveauer en farvekode, som jeg også har benyttet her:

- Grøn: Lav anstrengelse MET <3
- Gul: Moderat anstrengelse MET 3-6
- Rød: Kraftig anstrengelse MET >6

For at give dig en ide om, hvor forskellige aktiviteter ligger, så har jeg lavet et udsnit af tabellen her, som er baseret på [Wikipedia](https://en.wikipedia.org/wiki/Metabolic_equivalent_of_task).

Du kan scrolle længere ned på siden for at få en fuldstændig søgbar tabel med MET-værdier.
{: .notice .notice--info }

| Fysisk aktivitet       | MET |
|------------------------|-----|
| Sove                   | 0,9 |
| Se tv                  | 1,0 |
| Skrive, kontorarbejde  | 1,8 |
| Gå langsomt (2,7 km/t) | 2,3 |
| Gå almindeligt (4 km/t) |	2,9 |
| Cykling, kondicykel, meget let anstrengelse (50 watt) |	3,0 |
| Hurtig gang (4,8 km/h) | 3,3 |
| Cykling transport (< 16 km/h) | 4,0 |
| Jogging, generelt | 7,0 |
| Cardioøvelser, anstrengende (fx pushups, situps, pullups, sprællemænd) | 8,0 |
| Sjipning | 10,0 |

Husk at du længere nede på siden får en mere fyldestgørende tabel over MET-værdier. Jeg har brugt MET-værdierne til at udregne, [hvor mange kalorier du forbrænder ved gang]({% link _posts/2021-01-19-forbraending-gang.md %}) og [hvad din kalorieforbrænding er ved cykling](https://www.cykel-ruter.dk/cykling-kalorier/).

## Hvad er MET-timer?

Vi ved at 1 MET er energiforbruget i hvile. Hvis du så begynder at løbe, så stiger dit MET forbrug. Hvis du fx løber med omkring 10 km / timen, så svarer det til 10 MET. Det er altså 10 gange dit forbrug i hvile.

Lad os sige, at du kun løber i 30 minutter, så har du udført 5 MET-timers arbejde.

    MET = 10 MET * 0,5 time = 5 MET-timer

Nu kan du så udregne kalorieforbruget ved at løbe med 10 km / timen i 30 minutter.

    Kalorier = MET x tid (timer) x kropsvægt (kg)
    
Hvis vi tager mig selv som eksempel, så vejer jeg 81 kg. Jeg har alle mine kg med ud at løbe, så jeg bruger i alt:

    Kalorier = 5 MET-timer x 81 kg = 405 kcal

Husk på at vi anslår, at 1 MET er lig med en kalorie.

Når du bruger MET til at vurdere aktivteter, så skal du huske at værdierne er vejledende. Der vil altid være individuelle forskelle fra person til person.

## Beregn MET-timer

{% include calculate-met.html %}

## Flere MET reducerer risikoen for sygdomme

Wahid et al (2016) lavede et systematisk review i forbindelse med fysisk aktivitet og kroniske livsstilssygdomme. De fandt i studiet, at en øgning på 11,25 MET-time om ugen reducerede risikoen for hjertekarsygdomme med 23% og risikoen for type 2-diabetes med 26%. 

Med din nye viden om MET-værdier er det relativt enkelt at regne ud, hvordan du kommer op på 11,25 MET-time om ugen.

## Tabel med MET-værdier på dansk

Jeg gik i gang med at lede efter MET-værdier rundt omkring på nettet. Det er ikke så let at finde en sammenhængende søgbar side, hvor man let kan finde MET-værdierne for forskellige aktiviteter.

Så jeg besluttede mig for selv at lave en **søgbar tabel med MET-værdier på dansk**.

Jeg gik derfor i gang med at sætte data ind i et [Google Sheet](https://docs.google.com/spreadsheets/d/1oCWFageoEdtjENeCcDVwE-Z3o8gaBpF_L3PkzRKedpg/copy?usp=sharing){: rel="nofollown noopener" } med den ambition at få lavet en tabel på dansk, som er let at søge i.

Tabellen er lige nu på engelsk, men hvis du vil være med til at sørge for, at vi får en dansk ressource over MET-værdier, som vi kan søge i, så kan du være med til at oversætte tabellen til dansk.

## Søg i tabellen med MET-værdier

{% include table-met.html %}

Tabellen er baseret på Ainsworth et al 2011: [“2011 Compendium of Physical Activities: A Second Update of Codes and MET Values”](https://journals.lww.com/acsm-msse/Fulltext/2011/08000/2011_Compendium_of_Physical_Activities__A_Second.25.aspx) og Arizona State Universitys [Compendium of Physical Activities](https://sites.google.com/site/compendiumofphysicalactivities/compendia).

## Referencer

<details markdown="1">
  <summary>Se referencer</summary>

- Wahid, A.; Manek, N.; Nichols, M.; Kelly, P.; Foster, C.; Webster, P.; Kaur, A.; Friedemann Smith, C.; Wilkins, E.; Rayner, M.; Roberts, N.; Scarborough, P. (2016).["Quantifying the Association Between Physical Activity and Cardiovascular Disease and Diabetes: A Systematic Review and Meta‐Analysis"](https://www.ncbi.nlm.nih.gov/pmc/articles/PMC5079002)._Journal of the American Heart Association_.**5**(9): e002495. doi: [10.1161/JAHA.115.002495](https://doi.org/10.1161%2FJAHA.115.002495).
</details>
