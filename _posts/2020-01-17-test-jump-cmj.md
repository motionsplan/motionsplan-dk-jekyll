---
title: &title "Countermovement Jump (CMJ) – Test din eksplosivitet"
seo_title: "Countermovement Jump (CMJ) – Sådan tester du din hoppehøjde"
description: "Countermovement Jump (CMJ) måler din eksplosive styrke ved et hop med forudgående knæbøjning. Lær, hvordan du udfører testen korrekt."
permalink: /countermovement-jump-cmj-squat-jump-sj/
language: da
header:
  overlay_image: https://i.ytimg.com/vi/rSaR_Aq38SQ/maxresdefault.jpg
  teaser: https://i.ytimg.com/vi/rSaR_Aq38SQ/maxresdefault.jpg
  caption: *title
category:
  - Tests
  - Eksplosivitet
tags:
  - test
  - springtest
  - testberegner
  - eksplosivitet
last_modified_at: 2025-01-19T23:14:14Z
toc: true
meta:
  name: Counter Movement Jump (CMJ)
  measures: springstyrke
  type: spring test
  equipment: se testbeskrivelse
  max: maksimal test
  direct: direkte test
  description: Springtest uden armtræk, hvor du måler hoppehøjde.
---

Countermovement Jump (CMJ) er en test, der måler din eksplosive styrke og hoppehøjde. Testen udføres ved at starte fra en oprejst position, lave en hurtig knæbøjning og derefter springe så højt som muligt.

Denne bevægelse aktiverer stræk-forkortningscyklussen i musklerne, hvilket gør CMJ til en god indikator for din evne til at udnytte elastisk energi i hopbevægelsen. CMJ bruges ofte i sport og forskning til at vurdere eksplosiv kraftudvikling hos atleter.

Et counter movement jump (CMJ) bruges til at måle eksplosivitet i benenes muskulatur, hvor atleten bruger forspænding. Et alternativ uden forspænding, så kan du med et [squat jump måle rå springkraft uden forspænding](/squat-jump-test/).

## Hvordan kan jeg måle hoppehøjden for CMJ?

Disse to vertikale hop kan man lave med flere forskellige måleredskaber. Jeg har beskrevet [forskellige måder at måle hoppehøjde på](/springtests-hoppehoejde/). Den billigste måde er at bruge din smartphone, men ellers bruger man ofte en hoppemåtte eller en kraftplatform.

Du kan både måle CMJ og SJ med:

- Kraftplatform
- Hoppemåtte eller kontaktmåtte
- Videoanalyse på din smartphone

| Målemetode       | Præcision  | Pris   | Brugervenlighed | Typiske fejl/måleusikkerhed            |
|-----------------|------------|--------|----------------|---------------------------------------|
| **Kraftplatform** | Høj        | Dyr    | Avanceret      | Ingen, hvis korrekt kalibreret       |
| **Hoppemåtte**   | Middel     | Mellem | Nem            | Kan overvurdere hoppehøjde ved ujævn landing |
| **Videoanalyse** | Lav-middel | Billig | Moderat        | Afhænger af kameravinkel og manuel analyse |

## Sådan laver du et counter movement jump (CMJ)?

[Petrigna et al (2019)](https://www.ncbi.nlm.nih.gov/pmc/articles/PMC6853898/) har i deres _review_ undersøgt, hvordan _counter movement jumps_ og _squat jumps_ bruges i litteraturen. De foreslår en standardprocedure for begge springtests i deres arbejde. For et _counter movement jump (CMJ)_ ser deres foreslåede standardprocedure sådan her ud:

1. Stå på måtten med fødderne i skulderbredde og benene strakte i mindst 2 sekunder.
2. Hold hænderne på siden af hoften, hvis der ikke må bruges armtræk.
3. Bøj benene til omkring 90 grader i knæene. Et counter movement jump er altså med forspænding.
4. Hold benene strakte i luften.
5. Landingen skal være med strakte ben på tæerne, hvorefter du må lave en lille knæbøjning for at støddæmpe hoppet. (Mange lander på flad fod eller på hælene, hvilket ændrer svævetider og derved overvurderer resultaterne).
6. Det bedste spring ud af 5 tæller. Hold et minuts pause indimellem springene.

Et _counter movement jump_ ser sådan her ud:

{% include figure image_path="https://www.researchgate.net/profile/Karim_Chamari/publication/229085181/figure/fig1/AS:300700530692099@1448704001393/Counter-movement-Jump.png" caption="Countermovement Jump. Kilde: [Chamari et al (2010)](https://www.researchgate.net/publication/229085181_Anaerobic_power_and_capacity)." %}

Her kan du se et eksempel på et _counter movement jump_ med hænderne i siden.

{% include video provider="youtube" id="hXkVRKkrjdY" %}

Her kan du se et eksempel på et CMJ med armtræk. Et ganske imponerende et af slagsen.

{% include video provider="youtube" id="lgkCxnSHV7w" %}

## Hvad er forskellen på CMJ og SJ?

CMJ og SJ er populære tests til at vurdere eksplosiv styrke, da de adskiller sig i brugen af stræk-forkortningscyklussen (SSC). CMJ aktiverer SSC, mens SJ tester ren koncentrisk kraft

- CMJ inkluderer en forspænding, hvilket aktiverer stræk-forkortningscyklussen og giver højere hop.
- SJ starter fra en statisk position, hvilket eliminerer elasticitetseffekten og viser ren koncentrisk kraft.

Her kan du se forskellen på et counter movement jump og et squat jump.

{% include video provider="youtube" id="DZV_RlzfSIY" %}

Begge disse springtests bruges ofte til at måle fremgang i styrke- og [springtræning](/springtraening/).

## Hvordan beregner jeg hoppehøjden fra CMJ?

Beregn din hoppehøjde nemt med denne formular – indtast din svævetid i luften her!

{% include calculator/calculate-jump-cmj-height.html %}

## Udregn din hoppehøjde fra kontaktmåtten

Hvis du bruger en hoppemåtte, som ikke udregner hoppehøjden for dig automatisk, så kan du bruge en af de følgende formler fra fx Glatthorn (2011). Det er nedenstående formel vi bruger i beregneren ovenfor:

***

Jump Height = 9.81 * (flight time)<sup>2</sup> / 8

***

## Normer for CMJ med hænderne i siden

Hvis du sammenligner dig selv med andre, så skal du være opmærkom på, om alle har overholdt den korrekte måde at lande på.

Husk også at normerne kan være lavet med forskelligt udstyr.

<details markdown="1" class="faq">
  <summary><h3>Output Sports</h3></summary>

Disse normer er lavet med Output Sports tilbehør. Denne tabel samler både mænd og kvinder og deler op i percentiler.

{% include figure image_path="https://cdn.prod.website-files.com/63f47e4d6db6b898d2015dbd/64ca3c82125e9c569b72a6e1_CMJ%20Jump%20Height.png" caption="Kilde: [Output Sports](https://www.outputsports.com/blog/how-do-your-scores-compare-to-normatives-from-thousands-of-athletes-personal-bests-in-power-jumps)" %}

I denne post på [Instagram](https://www.instagram.com/p/CMxse7zHwcN/) har de delt normer for kvinder med hænderne på hoften. Det er lidt tankevækkende, at deres normer er det samme som Plantigas med armsving.

|               | Mænd (cm) | Kvinder (cm) |
|--------------|----------|-------------|
| **Vanvittigt** | \>70      | \>60         |
| **Virkelig fremragende** | 61-70    | 51-60       |
| **Fremragende** | 51-60    | 41-50       |
| **Godt** | 41-50    | 31-40       |
| **Gennemsnitligt** | 31-40    | 21-30       |

</details>

## Abalakov Test - CMJ med armtræk

En variation af CMJ er at lave testen med armtræk. Det kaldes også Abalakov test.

## Normer for Counter Movement Jump med armsving

Brugen af et armsving øger hoppehøjden med omkring 10% ([Blache og Monteil (2013)](https://onlinelibrary.wiley.com/doi/abs/10.1111/sms.12042)). Hvis du sammenligner dig selv med andre, så skal du være opmærkom på, om alle har overholdt den korrekte måde at lande på.

<details markdown="1" class="faq">
  <summary><h3>Plantiga</h3></summary>

|               | Mænd (cm) | Kvinder (cm) |
|--------------|----------|-------------|
| **Fremragende** | \>70      | \>60         |
| **Meget god** | 61-70    | 51-60       |
| **Over middel** | 51-60    | 41-50       |
| **Middel** | 41-50    | 31-40       |
| **Under middel** | 31-40    | 21-30       |
| **Dårlig** | 21-30    | 11-20       |
| **Meget dårlig** | \<21      | \<11         |

</details>

## Kan jeg sammenligne min springhøjde med andres?

> The flight time method is reliable and had low intra-participant
variability, but it cannot be recommended for a vertical jump when comparing with others (such as at
tryouts) because of the potential “cheating” effect of differences in landing posture
>
> --- <cite>[Yamashita (2020)](https://www.mdpi.com/2076-3417/10/3/776/pdf)</cite>

## Hvad skal jeg være opmærksom på i denne hoppetests?

Du skal være opmærksom på, hvordan du udfører testen, da du kan manipulere dit tyngdepunkt i luften med den måde, du positionerer din krop på.

Sørg for at se hele denne glimrende video igennem, inden du går i gang med at teste spring på hoppemåtten.

{% include video provider="youtube" id="KNtoP1P2dUA" %}

## Opvarmning til testene

[Petrigna et al (2019)](https://www.ncbi.nlm.nih.gov/pmc/articles/PMC6853898/) foreslår også en standardiseret opvarmning før CMJ-hoppet.

Opvarmningen er lidt avanaceret, og jeg anbefaler dig at kigge i den oprindelige reference for yderligere beskrivelser.

1. Stå på ét ben og nik forsigtigt med hovedet i 30 sekunder.
2. Single-leg airplane squat med hofteskub (20 gentagelser).
3. Single-leg airplane squat med kropsrotation (20 gentagelser).
4. Single-leg airplane squat med en sort theraband-modstand på knæet, der inkluderer kropsrotation med en håndvægt i hånden (10 gentagelser).
5. Monster walk med en sort theraband-modstand placeret omkring forfoden, fremad og bagud (3 meter hver vej).
6. Monster walk med en sort theraband placeret omkring forfoden, sideværts, dvs. til venstre og højre (3 meter hver vej) ([Pinfold et al., 2018](https://pubmed.ncbi.nlm.nih.gov/29962240/)).

Opvarmningen er særligt målrettet mod at aktivere ballemusklerne, hvilket har vist en god effekt på præstationen i netop CMJ-hop. Derfor giver det god mening.

## Konklusion

Countermovement Jump (CMJ) og Squat Jump (SJ) er to vigtige tests til at vurdere eksplosiv styrke i benene. Den primære forskel ligger i brugen af stræk-forkortningscyklussen (SSC), hvor CMJ udnytter en forspænding, mens SJ udelukkende måler den koncentriske kraft.

For at sikre præcise og pålidelige resultater er det vigtigt at:

- **Standardisere testproceduren**, så hop udføres ens hver gang.
- **Vælge den rette målemetode**, hvor kraftplatforme giver de mest nøjagtige resultater, mens hoppemåtter og videoanalyse kan give estimater med varierende præcision.
- **Være opmærksom på landingsposition**, da landingsteknik kan påvirke svævetiden og dermed målingen af hoppehøjde.

CMJ er en effektiv test til at måle både springstyrke og træningsfremgang over tid. Men hvad nu, hvis du vil isolere den koncentriske kraft og udelukke effekten af forspænding? Det kan du læse mere om i vores [guide til Squat Jump (SJ)](/squat-jump-test/).
