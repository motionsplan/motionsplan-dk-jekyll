---
title: &title "Counter movement jump (CMJ) og squat jump (SJ)"
seo_title: "Counter Movement Jump (CMJ) & Squat Jump (SJ) – Eksplosivitetstest"
permalink: /countermovement-jump-cmj-squat-jump-sj/
language: da
header:
  overlay_image: https://i.ytimg.com/vi/rSaR_Aq38SQ/maxresdefault.jpg
  teaser: https://i.ytimg.com/vi/rSaR_Aq38SQ/maxresdefault.jpg
  caption: *title
category:
  - Tests
  - Eksplosivitet
tags:
  - test
  - springtest
  - testberegner
  - springtræning
last_modified_at: 2021-11-19T23:14:14Z
toc: true
meta:
  name: Counter Movement Jump & Squat Jump
  measures: springstyrke
  type: spring test
  equipment: se testbeskrivelse
  max: maksimal test
  direct: direkte test
---

Et counter movement jump (CMJ) og et squat jump (SJ) kan bruges til at måle eksplosivitet i benenes muskulatur.

CMJ og SJ er populære tests til at vurdere eksplosiv styrke, da de adskiller sig i brugen af stræk-forkortningscyklussen (SSC). CMJ aktiverer SSC, mens SJ tester ren koncentrisk kraft

Disse springtests bruges ofte til at måle fremgang i styrke- og [springtræning](/springstyrke-og-springtraening/).

## Hvordan kan jeg måle hoppehøjden for CMJ eller SJ?

Disse to vertikale hop kan man lave med flere forskellige måleredskaber. Jeg har beskrevet [forskellige måder at måle hoppehøjde på](/springtests-hoppehoejde/). Den billigste måde er at bruge din smartphone, men ellers bruger man ofte en hoppemåtte eller en kraftplatform.

Du kan både måle CMJ og SJ med:

- Kraftplatform
- Hoppemåtte eller kontaktmåtte
- Videoanalyse på din smartphone

| Målemetode       | Præcision  | Pris   | Brugervenlighed | Typiske fejl/måleusikkerhed            |
|-----------------|------------|--------|----------------|---------------------------------------|
| **Kraftplatform** | Høj        | Dyr    | Avanceret      | Ingen, hvis korrekt kalibreret       |
| **Hoppemåtte**   | Middel     | Mellem | Nem            | Kan overvurdere hoppehøjde ved ujævn landing |
| **Videoanalyse** | Lav-middel | Billig | Moderat        | Afhænger af kameravinkel og manuel analyse |

## Hvordan laver man et counter movement jump (CMJ)?

[Petrigna et al (2019)](https://www.ncbi.nlm.nih.gov/pmc/articles/PMC6853898/) har i deres _review_ undersøgt, hvordan _counter movement jumps_ og _squat jumps_ bruges i litteraturen. De foreslår en standardprocedure for begge springtests i deres arbejde. For et _counter movement jump (CMJ)_ ser deres foreslåede standardprocedure sådan her ud:

1. Stå på måtten med fødderne i skulderbredde og benene strakte i mindst 2 sekunder.
2. Hold hænderne på siden af hoften, hvis der ikke må bruges armtræk.
3. Bøj benene til omkring 90 grader i knæene. Et counter movement jump er altså med forspænding.
4. Hold benene strakte i luften.
5. Landingen skal være med strakte ben på tæerne, hvorefter du må lave en lille knæbøjning for at støddæmpe hoppet. (Mange lander på flad fod eller på hælene, hvilket ændrer svævetiden, hvilket overvurderer resultaterne).
6. Det bedste spring ud af 5 tæller. Hold gerne et minuts pause indimellem springene.

Et _counter movement jump_ ser sådan her ud:

{% include figure image_path="https://www.researchgate.net/profile/Karim_Chamari/publication/229085181/figure/fig1/AS:300700530692099@1448704001393/Counter-movement-Jump.png" caption="Countermovement Jump. Kilde: [Chamari et al (2010)](https://www.researchgate.net/publication/229085181_Anaerobic_power_and_capacity)." %}

Her kan du se et eksempel på et _counter movement jump_ med hænderne i siden.

{% include video provider="youtube" id="hXkVRKkrjdY" %}

Her kan du se et eksempel på et CMJ med armtræk. Et ganske imponerende et af slagsen.

{% include video provider="youtube" id="lgkCxnSHV7w" %}

## Hvordan laver man et squat jump (SJ)?

[Petrigna et al (2019)](https://www.ncbi.nlm.nih.gov/pmc/articles/PMC6853898/) foreslår følgende standardprocedure for et _squat jump (SJ)_:

1. Bøj knæene 90 grader med overkroppen ret op i mindst 2 sekunder. Et squat jump starter altså fra en statisk position med benene bøjede.
2. Hold hænderne på siden af hoften.
4. Hold benene strakte i luften.
5. Landingen skal være med strakte ben på tæerne, hvorefter du må lave en lille knæbøjning for at støddæmpe hoppet. (Mange lander på flad fod eller på hælene, hvilket ændrer svævetiden, hvilket overvurderer resultaterne).
6. Det bedste spring ud af 5 tæller. Hold gerne et minuts pause indimellem springene.

{% include figure image_path="https://www.researchgate.net/profile/Karim_Chamari/publication/229085181/figure/fig3/AS:667776209412097@1536221663136/Squat-Jump.png" caption="Squat Jump (SJ). Kilde: [Chamari et al (2010)](https://www.researchgate.net/publication/229085181_Anaerobic_power_and_capacity)." %}

Her kan du se et gentaget squat jump:

{% include video provider="youtube" id="lHPcnacJ_Ss" %}

## Hvad er forskellen på CMJ og SJ?

- CMJ inkluderer en forspænding, hvilket aktiverer stræk-forkortningscyklussen og giver højere hop.
- SJ starter fra en statisk position, hvilket eliminerer elasticitetseffekten og viser ren koncentrisk kraft.

Her kan du se forskellen på et counter movement jump og et squat jump.

{% include video provider="youtube" id="DZV_RlzfSIY" %}

## Hvordan beregner jeg hoppehøjden fra CMJ og SJ?

Beregn din hoppehøjde nemt med denne formular – indtast din svævetid i luften her!

{% include calculator/calculate-jump-cmj-height.html %}

## Udregn din hoppehøjde fra kontaktmåtten

Hvis du bruger en hoppemåtte, som ikke udregner hoppehøjden for dig automatisk, så kan du bruge en af de følgende formler fra fx Glatthorn (2011). Det er nedenstående formel vi bruger i beregneren ovenfor:

***

Jump Height = 9.81 * (flight time)<sup>2</sup> / 8

***

## Kan jeg sammenligne min springhøjde med andres?

> The flight time method is reliable and had low intra-participant
variability, but it cannot be recommended for a vertical jump when comparing with others (such as at
tryouts) because of the potential “cheating” effect of differences in landing posture
>
> --- <cite>[Yamashita (2020)](https://www.mdpi.com/2076-3417/10/3/776/pdf)</cite>

## Hvad skal jeg være opmærksom på i disse hoppetests?

Du skal være opmærksom på, hvordan du udfører testen, da du kan manipulere dit tyngdepunkt i luften med den måde, du positionerer din krop på.

Sørg for at se hele denne glimrende video igennem, inden du går i gang med at teste spring på hoppemåtten.

{% include video provider="youtube" id="KNtoP1P2dUA" %}

## Opvarmning til testene

[Petrigna et al (2019)](https://www.ncbi.nlm.nih.gov/pmc/articles/PMC6853898/) foreslår også en standardiseret opvarmning før CMJ-hoppet.

## Konklusion

Counter Movement Jump (CMJ) og Squat Jump (SJ) er to vigtige tests til at vurdere eksplosiv styrke i benene. Forskellen mellem dem ligger primært i brugen af stræk-forkortningscyklussen (SSC), hvor CMJ drager fordel af en forspænding, mens SJ isolerer den koncentriske kraft.

For at opnå præcise og pålidelige resultater er det vigtigt at:

- **Standardisere testproceduren**, så hop udføres ens hver gang.
- **Vælge den rette målemetode**, hvor kraftplatforme giver de mest nøjagtige resultater, mens hoppemåtter og videoanalyse kan give estimater med varierende præcision.
- **Være opmærksom på landingsposition**, da landingsteknik kan påvirke svævetiden og dermed målingen af hoppehøjde.

CMJ og SJ er ikke kun nyttige til at evaluere springstyrke, men også til at måle træningsfremgang over tid. Ved at bruge en konsistent testmetode kan du følge din udvikling og optimere din træning til mere eksplosive præstationer.

{% include stub.md %}