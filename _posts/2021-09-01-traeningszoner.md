---
title: &title "Træningszoner: Find din intensitetszoner i træning"
permalink: /traeningszoner/
excerpt: "I forbindelse med konditionstræning kan det være hjælpsomt at arbejde med forskellige træningszoner. Her præsenterer vi nogle træningszoner, der er baseret på intensitet. De enkelte intensitetszoner har hvert deres formål, så du får også retningslinjer for, hvordan du træner de enkelte energisystemer. På denne måde kan du få meget ud af din træning."
language: da
header:
  overlay_image: https://images.unsplash.com/photo-1505676731599-081a7a67766a?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1505676731599-081a7a67766a?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
category:
  - Træning
  - Kondition
tags:
  - træningszoner
last_modified_at: 2021-08-22T23:14:14Z
toc: true
---

I forbindelse med konditionstræning kan det være hjælpsomt at arbejde med forskellige træningszoner. Her præsenterer vi nogle træningszoner, der er baseret på intensitet. De enkelte træningszoner har hvert deres formål, så du får også retningslinjer for, hvordan du træner de enkelte energisystemer. Ved at være opmærksom på din træningsintensitet kan du få meget ud af din træning.

Først kigger vi på de to forskellige opfattelser af træningszoner. Vi kigger på en udbredt **5-7-zoners model** og en **3-zoners-model**. Begge modeller kan være et godt udgangspunkt for træning alt efter, hvordan du vil styre din træning.

Vi kigger også på, hvad man træner i de enkelte zoner. Derefter kigger vi på, hvordan du kan bruge træningszonerne i praksis og måle intensiteten, så man ved hvilken zone man træner i.

Vi starter lige med at få et par enkelte vigtige fysiologiske begreber på plads først.

## Aerob og anaerob tærskel

For at forstå sammenhængen mellem zonerne, så er der et par nyttige begreber.

Aerobe tærskel (LT1)
: Den aerobe tærskel er når kroppens aerobe system ikke kan honorere energikravet. Derfor begynder det anaerobe system at bidrag. Derved kan der måles højere koncentration af laktat i blodet. Knækket på kurven kalder man den *aerobe tærskel*.

Anaerobe tærskel eller laktatktærsklen (LT2)
: Den anaerobe tærskel er når kroppen lige nøjagtigt kan nå at fjerne lige så meget mælkesyre, som der produceres. Den anaerobe tærskel er altså det punkt lige før produktionen af mælkesyre bliver større end den del der fjernes. Derfor kan der måles stigende koncentrationer af laktat i musklerne. Dette knaæk på kurven kaldes den *anaerobe tærskel*. Du kan læse mere om den [anaerobe tærskel]({% link _posts/2020-08-26-anaerobe-taerskel.md %}). Vi har også skrevet et indlæg, hvor vi [præciserer forskellen på mælkesyre og laktat]({% link _posts/2020-08-24-maelkesyre.md %}).

Både den aerobe tærskel og den anaerobe tærskel kan trænes, så derfor skal man jævnligt lave nye tests, hvis du baserer din træning på disse.

I denne figur er de to tærskler tegnet ind i forhold til både en polariseret zone-model og en 6-zoners model.

{% include figure image_path="https://static.wixstatic.com/media/b059e0_c1fed96532df4341b70a4b2c8bb025c6~mv2.png/v1/fill/w_730,h_383,al_c,q_95/b059e0_c1fed96532df4341b70a4b2c8bb025c6~mv2.webp" caption="Kilde: [www.connecttoperform.ie](https://www.connecttoperform.ie/post/what-is-the-aerobic-threshold)" alt="aerob og anaerob tærskel i forhold til zonerne" %}

Figuren er ret god, og den inkluderer også om forbrændingen primært foregår med fedt eller kulhydrat undervejs. Når laktatkoncentrationen i blodet stiger, så stiger bidraget fra det anaerobe system også. Husk imidlertid på, at begge systemer hele tiden medvirker til at skabe energi i kroppen.

## Forskellige beskrivelser af træningszoner

Hvis du vælger at træne efter træningszoner, så skal du have valgt hvilke du vil følge. Der findes flere forskellige forståelser af træningszoner.

- **5-7-zone-model**. Hvis du har et pulsur eller en wattmåler, så er du formentlig stødt på en 5-7-zoners inddeling på dit ur. Her er zonerne inddelt ud fra den forventede fysiologiske respons til træningen i zonen. I det følgende får du en forståelse for, hvordan du kan bruge disse zoner.
- **3-zoners-model**. Det er blevet populært at simplificere zonemodellen til en 3-zoners model. Her deles træningszonerne op i lav intensitet, moderat intensitet og høj intensitet. Her er zonerne baseret på den aerobe tærskel (LT1) og den anaerobe tærskel (LT2). Denne model bruges ofte som basis for den såkaldte *polariserede træningsmodel*.

Du kan se her hvordan modellerne passer sammen. 3-zoners modellen kaldes i denne figur også en *polariseret model*, men det handler mere om, hvilken træningsfilosofi, man har.

{% include figure image_path="/assets/images/blog/coggan-traeningszoner-vs-polarized-zones.png" caption="Sammenligning af de syv træningszoner og *polarized træning*. Kilde: [baronbiosys.com](https://baronbiosys.com/sweet-spot-threshold-and-polarized-training-by-the-numbers/)" %}

## Sweet spot eller polarized training

Uanset hvilken zone-model du ender med at ville bruge i din træning, så kan zonemodellerne bruges på mange forskellige måder. Inden for konditionstræning er der to forskellige tilbage til træning, som kæmper en kamp lige nu.

Det er uden for rammerne af dette indlæg at udfolde diskussionen fuldstændigt. Kampens står mellem **sweetspot træning** over for **polariseret træning**. Det er vigtigt at sige, at uanset hvilken strategi du vælger, så kan du bruge begge zonemodeller.

Det vigtigste for at få fremgang i sin træning er, at du laver en god plan med et fornuftigt progressivt overload, som du vedholdende følger over tid. Derfor er det meget fornuftigt, hvis du løbende tester dig selv for at se om programmet virker.

Men lad os kigge lidt på de to modsatrettede træningsfilosofier.

I den **polariserede træning** er det kun relativ lidt træning, der skal foregå i tærskelzonen. Til gengæld er 80% af arbejdet i zone 1 (lav intensitet under LT1) og 20% i zone 3 (høj intensitet over LT2).

Træningsfilosofien i den polariserede træning står i kontrast til ideen om **sweet spot**. Nogle trænere advokerer for, at træning lige mellem zone 3 (tempo) og zone 4 (tærskel) er den rigtige intensitet til at give det størst mulige udbytte på den kortest mulige tid, hvor kroppen samtidig kan restituere.

[Seiler (2010)](https://pubmed.ncbi.nlm.nih.gov/20861519/) diskuterer polariseret træning og *sweet spot* træning. Du kan læse mere i [Cheungs artikel](https://pezcyclingnews.com/toolbox/cycling-polarized-training-stephen-seiler/) om de to fremgangsmåder.

> It is argued that SST doesn’t provide the training value and in fact can compromise your training.  It is termed the black hole of training where athletes make the mistake of training too hard during easy sessions and training too easy during hard sessions.

--- <cite> [baronbiosys.com](https://baronbiosys.com/sweet-spot-threshold-and-polarized-training-by-the-numbers/)</cite>

Du kan se Joe Friel diskutere de to træningstyper i denne Youtube-video:

{% include video provider="youtube" id="azuM56dXl6I" %}

Du kan sagtens finde studier, der viser, at den ene eller anden træningsmetode er bedst. Sandheden er nok, at en træningsfilosofi, hvor du over tid træner dine energisystemer varieret over tid giver de bedste resultater.

Zonerne kan her være et rigtig godt redskab til, at du netop får trænet hele spektret i dine energissystemer.

## Coggans 7 træningszoner

Vi er især inspireret af Andrew Coggans 7 træningszoner til at beskrive træning. [Andrew Coggan](https://trainingpeaks.com/blog/power-training-levels/) opererer med syv forskellige træningszoner, som kan være gode guidelines for at kategorisere din træning.

Det giver nemlig en god forståelse for bredden i energisystemerne. Du skal dog være opmærksom på, at zonerne ikke er så præcist adskilte som det ser ud til. Kroppen responderer på træning på lidt forskellige måder i de forskellige intensiteter, men det er en glidende overgang mellem zonerne.

Coggan har opstillet zonerne på denne måde. I de to kolonner kan du se den omtrentlige arbejdstid i de enkelte zoner delt op på kontinuerligt arbejde eller intervaller:

| Zone | Beskrivelse | Energisystem | Varighed kont. | Varighed int. |
|-|-|-|-|-|
| 1 | Restitution | Aerob | 30-90 min | N/A |
| 2 | Udholdenhed | Aerob | 60-300 min | N/A |
| 3 | Tempo | Hovedsageligt aerob | 60-180 min | N/A|
| 4 | Anaerob tærskel | Aerob og anaerob | N/A | 10-30 min |
| 5 | VO<sub>2</sub>max | Aerob og anaerob | N/A | 3-8 min |
| 6 | Anaerob kapacitet | Hovedsageligt anaerob | N/A | 30 sek - 3 min |
| 7 | Neuromuskulær power | Anaerob | N/A | < 15 sek |

I det følgende prøver vi at beskrive de enkelte træningzoner med de karakteristika de har.

### 1. Restitution

Træning i zone 1 er let træning, men det er stadig en vigtig træningszone. Du skal ramme denne zone på lette dage efter hårde træningsture eller konkurrencer eller som aktiv restitution mellem intervaller. Hvis du bruger tid i zone 1, kan du forbedre kvaliteten af ​​dine træninger med høj intensitet.

Denne intensitet bruges ofte i starten af opvarmningen, mellem intervaller eller til nedvarmning. Du kan også bruge denne intensitet til aktiv restitution på en restitutionsdag.

### 2. Udholdenhed

I denne træningszone opbygger og vedligeholder du din udholdenhed.

Hvis du skal forbedre din kondition og dit kredsløb, så kan du med fordel bruge en del tid i denne zone. Intensiteten vil næsten føles for let, men der er mange rigtig vigtige tilpasninger, der bedst sker i denne zone.

De røde "slow-twitch" muskelfibres evne til at arbejde over tid forbedres. Der sker nemlig en række perifære tilpasninger i størrelsen og antallet af mitochondrier i muskelcellerne og der er øget enzymaktivitet, som hjælper med den aerobe forbrænding af fedt og kulhydrat. Desuden kommer der lokalt flere kapillærer omkring muskelfibrene.

Du vil altså få grundlæggende forbedringer i udholdenheden og energiomsætningen. Men det hjælper faktisk også på løbeøkonomien, hvis du arbejder med løbeteknikken. Din løbeøkonomi er et udtryk for, hvor økonomisk dit løb er. Jo mindre ilt kroppen bruger i forbindelse med en given hastighed, jo bedre er din løbeøkonomi.

Effekten af træning i denne zone er mere en funktion af tiden i zonen end af intensiteten.

{% include figure image_path="https://www.trainerroad.com/blog/wp-content/uploads/2021/06/cycling-power-zones-endurance-1536x616.jpg" caption="60 minutters træning et stykke under tærsklen rammer zone 2. Kilde: [www.trainerroad.com](https://www.trainerroad.com/blog/cycling-power-zones-training-zones-explained/)" %}

### 3. Tempo

Zone 3 er er hurtige tempoture. Zonen giver erfaring med fx maraton-tempo. I denne zone aktiveres flere af de hurtige "fast-twitch" muskelfibre, og andelen af kulhydrat i forbrændingen stiger. Træning i denne zone kan være med til at skabe tilpasninger centralt i hjertet med øget slagvolumen og blodvolumen. Længerevarende konkurrencer, fx maraton, gennemføres ofte i denne zone.

Formålet er at træne tempokapaciteten og bygge bro mellem udholdenhedstræning og den højintense træning. Det er imidlertid en zone, hvor du skal dosere træningen. Du vil formentlig få mere ud af at træne i zone 2 i forhold til de centrale og perifære tilpasninger, men samtidig kunne restituere hurtigere. Eller gå efter at flytte de maksimale parametre i zone 4 og 5.

### 4. Laktattærskel

Zone 4 ligger omkring din anaerobe tærskel. Træning zone 4 forbedrer den muskulære udholdenhed omkring den anaerobe tærskel og musklernes evne til at forbruge mælkesyren. Det forbedrer over tid ens puls ved laktatgrænsen (LTHR). De skal gennemføres med en anstrengelse, som kan holdes i 45-60 minutter.

Mælkesyretærskeltræning er typisk baseret på intervaller på 5-30 minutter ad gangen, men du kan også arbejde kontinuerligt og arbejde med høj intensitet i 20-40 minutter.

Træning omkring laktattærsklen er også med til at forbedre **modstandsdygtigheden**. Modstandsdygtigheden er et udtryk for, hvor høj procent af VO<sub>2</sub>max man er i stand til at løbe med på den anaerobe tærskel. Det er særligt her eliteløbere adskiller sig fra os andre. De kan nemlig løbe med rigtig høj intensitet i forhold til deres maksimale iltoptagelse uden at opbygge ekstra træthedsstoffer i musklerne.

{% include figure image_path="https://www.trainerroad.com/blog/wp-content/uploads/2021/06/cycling-power-zones-threshold-1536x616.jpg" caption="4x9 minutter intervaller på FTP med 4 minutters pause er et eksempel på træning i zone 4. Kilde: [www.trainerroad.com](https://www.trainerroad.com/blog/cycling-power-zones-training-zones-explained/)" %}

### 5. VO<sub>2</sub>max

Zone 5 er en meget intens træningszone. Træning i denne zone er hård træning, som er med til at forbedre den maksimale iltoptagelse og den højintense aerobe arbejdskapacitet. Intensiteten er høj, men det er ikke *all out*. Intervallerne kan vare fra 2-8 minutter, men oftest er de 3-5 minutter.

Da du løber over den anaerobe tærskel vil du opleve nogen ophobning af træthedsstoffer, men pauserne mellem intervallerne skulle gerne gøre, at du på næste interval igen kan arbejde med høj iltoptagelse.

Det kan være lidt vanskeligere at bruge pulsen som rettesnor for disse intervaller, da den måske ikke kan nå at stabilisere sig på intervallerne. Derfor kan du også bruge fx din distance på de enkelte intervaller og fornemmelsen som guide.

### 6. Anaerob kapacitet

Anaerob kapacitetstræning består af korte intervaller med meget høj intensitet. Intervallerne vil typisk være af kortere varighed. Pulsmåleren hjælper ikke længere. Her er fx hastighed og watt bedre måleværktøjer.

Formålet er at træne den anaerobe kapacitet og evnen til at udvikle kraft med meget høj intensitet så længe som muligt.

### 7. Neuromuskulær power og sprint

I zone 7 arbejder du med power, sprint og eksplosivitet. Du træner det neuromuskulære system til at være så effektivt som muligt, når du skal aktivere dine muskelfibre hurtigere og i større antal. Du kan arbejde med sprint, stående starter, spring eller andre eksplosive øvelser.

Intervallerne var typisk fra 3-10 sekunder, og der er lang restitutionstid mellem de enkelte intervaller.

### Oversigt over træningszonerne

Her har vi samlet en oversigt over de enkelte træningszoner med deres fysiologiske virkning og hvad det gavner dig i din konditionstræning.

<div class="full" markdown="1">

| Zone | Formål            | Fysiologisk virkning                                                                                               | Hvordan gavner det dig?                                                                                                                    |
|---------------|--------------------|-----------------------------------------------------------------------------------------------------------------------|-----------------------------------------------------------------------------------------------------------------------------------|
| 1        | Restitution    | Øger blodgennemstrømningen af musklerne, fjerner affaldsstoffer og tilfører næringsstoffer                        | Fremskynder restitutionen og derfor respons til træningen |
| 2        | Udholdenhed    | Øger forbrændingen af fedt og evnen til at bruge ilt, producere kraft og øger effektivteten. Øger bevægelsesøkonomien. | Mere effektiv brug af energi. Kan producere mere kraft med den samme anstrengelse. Arbejde på teknik.                  |
| 3        | Tempo          | Forbedrer forbrændingen af kulhydrater. Giver *fast twitch*-muskelfibrene nogle karakteristika fra *slow-twitch*-fibrene | Forbedret evne til at fastholde kraften over tid.                                                                          |
| 4        | Anaerob tærskel  | Forbedrer forbrændingen af kulhydrater. Forbedrer den anaerobe tærskel. Ændrer nogle *FT IIx*-fibre til *FT IIa* | Forbedret evne til at fastholde kraften over tid. Værdifuldt når man kommer tættere på konkurrencer. |
| 5        | VO<sub>2</sub>max | Udvikler kredsløbet og VO<sub>2</sub>max. Forbedrer den anaerobe energiproduktion og forbrændingen af affaldsprodukterne | Forbedret evne til at køre hurtigt og forøget modstand mod træthed på kort sigt.                 |
| 6        | Anaerob kapacitet | Forbedret muskelstyrke og *power*. Udvikler det kardiovaskulære system og VO<sub>2</sub>max. Forbedrer tærsklen. | Sprint-hastighed. Evne til at accelere væk fra en gruppe og tolerere hårdt arbejde, fx op ad bakke |
| 7        | Neuromusklulær power | Forbedret muskelstyrke og *power*. | Sprint-hastighed. Evne til at accelere og være eksplosiv. |

</div>

## 3-zoners model

Selvom de 7 træningszoner kan give god mening forklaringsmæssigt, så er de enkelte fysiologiske adaptationer til træningen ikke nødvendigvis helt så klare i forhold til skellet mellem de enkelte zoner. Samtidig kan de være lidt vanskeligere at bruge i praksis, når du skal måle intensiteten.

En anden model at forstå træning ud fra kan være 3-zoners-modellen. Her arbejder vi med tre zoner.

{% include figure image_path="https://fiteducation.edu.au/wp-content/uploads/2021/07/FitEd_Polarised_Training_V2_Diagram-1-1024x724.jpg" caption="Her kan du se de tre zoner beskrevet i forhold til RPE. Angivelserne i procent er et udtryk for den polariserede træningsmodel. Kilde: [fiteducation.edu.au](https://fiteducation.edu.au/2020/02/06/blog-darn-well-jogging-around/)" %}

## Hvordan styrer jeg intensitet i min træning?

Dine træningszoner kan styres på flere forskellige måder.

- **Puls**. Du skal bruge en pulsmåler og kan [udregne pulszoner til træning her]({% link _posts/2019-10-31-hrzones-puls.md %}). Pulszonerne kan fx udregnes i forhold til [hvilepulsen]({% link _posts/2020-06-03-hvilepuls.md %}), [max pulsen]({% link _posts/2020-06-02-max-hr.md %}) og pulsen ved den anaerob tærskel. Du kan kun bruge pulsen i zone 1-5, da du ikke kan få meningsfulde svar i zone 6 og 7.
- **Hastighed og pace**. Du kan udregne hvilke tider, du skal løbe med i [løbsberegneren fra Jack Daniels](/loebesiden-jack-daniels-loebeberegner/). Det kræver enten en løbebane eller andre opmålte distancer eller et GPS-ur at træne på denne måde.
- **Watt**. Du har brug for særligt udstyr for at bruge Watt. Det har jeg skrevet lidt om under i forhold til løb i indlægget om [løbeøkonomi og løbeteknik]({% link _posts/2019-12-16-running-economy.md %}). Men du kan også bruge en watt-måler på cykel. Jeg har skrevet mere om [functional threshold pwoer]({% link _posts/2021-08-29-ftp-power.md %}).
- **Fornemmelsen i kroppen**. Du kan også bruge [Borg-skalaen](/borg-skala/) til at få en fornemmelse af, hvor hård den enkelte træning er. Hvis du ved, hvilken type energisystem, så kan du finde ud af, hvor hårdt det skal føles på Borg-skalaen.

Ved at tænke træningen ind i forskellige træningszoner, kan man tage højde for [kroppens forskellige energisystemer]({% link _posts/2019-11-14-energisystemer-101.md %}), som er nødvendige for effekten af træningen.

Her er nogle forskellige bud på, hvordan de forskellige zoner kan måles på forskellige måder. Du behøver ikke tænke så meget over de enkelte forkortelser. De skal først bruges, når du har valgt en måde at regne de enkelte zoner ud.

<div markdown="1" class="full">

| Zone | Betegnelse | %LTHR | %HRR | %HR<sub>max</sub> | FTPa | FTP | Borg | RPE |
| - | - | - | - | - | - | - | - | - | - | - |
| 1 | Restitution | \< 81% | 64% | 60-72% | \>124% | \<55% | \< 13 | 1-2 |
| 2 | Udholdenhed | 81-89% | 64-72% | 72-82% | 124-115% | 56-75% | 13 | 2-3 |
| 3 | Tempo (aerob kapacitet) | 90-94% | 72-80% | 82-87% | 115-106% | 76-90% | 14-15 | 3-4 |
| 4 | Anaerob Tærskel | 94-100% | 80-90% | 88-92% | 106-98% | 91-105% | 16 | 5-6 |
| 5 | VO<sub>2</sub>max | 100-102%+ | 90-100% | 93-100% | 98-90% | 106-120% | \>17-18 | 7-8 |
| 6 | Anaerob kapacitet | N/A | N/A | N/A | \<90% | \>121-150% | 19-20 | 8-9 |
| 7 | Power og sprint | N/A | N/A | N/A | \<90% | \>151% | 19-20 | 10 |

</div>

Jeg har skrevet en side, hvor du kan få hjælp til at [udregne dine egne pulszoner]({% link _posts/2019-10-31-hrzones-puls.md %}), udregne [dine intensitetszoner ud fra FTP]({% link _posts/2021-08-29-ftp-power.md %}) eller mere om [critical power]({% link _posts/2021-09-10-critical-power.md %}).

## Konklusion

Træningszoner er et rigtig godt redskab til at kategorisere din træning. Du skal sørge for at ramme alle zonerne i løbet af din træning. Vi har skrevet mere om, [hvordan du laver et løbeprogram her]({% link _posts/2021-08-24-hvordan-loebeprogram.md %}). Jeg kan rigtig godt lide at programmere træning ud fra tid i stedet for distance. Derved kan både de hurtigere og langsommere løbere følge samme fremgangsmåde.

Hvis du vil lære lidt mere om forskellige træningsmodeller, så kan du lade dig inspirere af følgende video:

{% include video provider="youtube" id="jFXnjPvyO1M" %}

{% comment %}

## Hvordan laver jeg et løbeprogram?

Når du skal lave et løbeprogram, så er der flere faktorer, du kan tage hensyn til. Hvis du vil lave et alsidigt effektivt program til løb, så kan det være godt at tænke forskellige træningskategorier ind i træningen.

Først skal du naturligvis have kigget på dit mål for træningen. Det er forskelligt at lave et [begynder løbeprogram](/loebeprogram-begyndere/), [træne til 5 km](/loebeprogram-5km/) eller lave en [træningsplan til maraton](/loebeprogram-maraton-42km/).

## Hvordan kender jeg løbezonerne?

Grundlæggende kan man i løb lave træningszoner ud fra følgende faktorer.

- **Hastighed**. Du kan udregne hvilke tider, du skal løbe med i [løbsberegneren fra Jack Daniels](/loebesiden-jack-daniels-loebeberegner/). Det kræver enten en løbebane eller andre opmålte distancer eller et GPS-ur at træne på denne måde.
- **Puls**. Du skal bruge en pulsmåler og kan [udregne pulszoner til træning her]({% link _posts/2019-10-31-hrzones-puls.md %}). Pulszonerne kan fx udregnes i forhold til [hvilepulsen]({% link _posts/2020-06-03-hvilepuls.md %}) og [max pulsen]({% link _posts/2020-06-02-max-hr.md %}).
- **Watt**. Du har brug for særligt udstyr for at bruge Watt. Det har jeg skrevet lidt om under [løbeøkonomi og løbeteknik]({% link _posts/2019-12-16-running-economy.md %}).
- **Fornemmelsen i kroppen**. Du kan også bruge [Borg-skalaen](/borg-skala/) til at få en fornemmelse af, hvor hård den enkelte træning er. Hvis du ved, hvilken type energisystem, så kan du finde ud af, hvor hårdt det skal føles på borgskalaen.

Ved at tænke løbetræningen ind i forskellige træningskategorier, kan man tage højde for [kroppens forskellige energisystemer]({% link _posts/2019-11-14-energisystemer-101.md %}), som er nødvendige for effekten af løbetræningen.

Det kan være meget [effektivt at løbe fem kilometer med høj intensitet tre gange om ugen]({% link _posts/2010-07-26-det-mest-effektive-loebeprogram-til-forbedre-din-praestation.md %}), men på sigt kan du få endnu bedre resultater af dit løbeprogram ved at variere det tempo, du løber i. Når du varierer træningen, bliver løbetræningen forhåbentlig også mere inspirerende.

Der er fordele og ulemper ved de forskellige måder at måle intensiteten i din træning.

## Hvilke elementer kan dit ugentlige program bestå af?

Du kan gøre din løbeplan rimelig enkel ved at dele de forskellige dage op med udgangspunkt i følgende løbetyper:

- **Speed Run**. Formålet er her at gøre dig hurtigere og arbejde med at flytte den maksimale iltoptagelse og anaerobe tærskel. Disse dage vil ofte være udformet som intervalløb i en eller anden form, men det kan også være udmarvende og længere tempoløb alt efter målet med træningen.
- **Long Run**. De længere løb er med til at opbygge din udholdenhed og hvordan du kan pace dig selv. Løbene kan enten løbes som en længere tur i et behageligt tempo, eller du kan arbejde med **progressionsløb**.
- **Recovery Run**. [Restitutionsløb](/restitutionsloeb/) er en måde at få løbet flere kilometer på og arbejde lidt med udholdenheden samtidig med, at de gør dig klar til de næste hårdere træninger.
- **Rest Days**. Hviledage er helt nødvendige, når kroppen skal tilpasse sig nye belastninger. Du kan altså ikke undvære hviledagene, når du gerne vil være bedre.

Lad os dykke ned i nogle af de løbeformer, du kan putte ind i din træning.

## Træningskategorier til løbetræningen

I det følgende har jeg forsøgt at beskrive forskellige træningskategorier, som kan bruges i dit løbeprogram. Lad os dykke ned i de forskellige træningskategorier.

## Udholdenhedstræning (LSD)

*[LSD]: Long Slow Distance

Udholdenhedstræning kaldes også sommetider for Long Slow Distance (LSD). Når du laver udholdenhedstræning i dit løbeprogram, så handler det om at øge distancens længde og vænne kroppen til at arbejde i længere tid ad gangen.

### Formål

Udholdenhed er naturligvis vigtig, når du træner langdistanceløb. Udholdenhedstræningen fremmer kroppens evne til at tolerere bevægelse over længere tid, evnen til at forbrænde fedt og forbedre kredsløbet.

Grundlæggende forbedrer udholdenhedstræning kredsløbet og og den aerobe kapacitet. Der sker altså nogle [fysiologiske tilpasninger og adaptation er til udholdenhedstræning]({% link _posts/2020-05-31-tilpasning-konditionstraening.md %}).

- Der kommer flere mitochondrier, og de bliver mere effektive
- Der kommer flere små blodårer (kapillærer) omkring musklerne og ved lungerne
- Der kommer flere aerobe enzymer
- Hjertet bliver større, så det kan pumpe mere blod rundt - slagvolumen stiger altså

### Udførelse

Når du træner udholdenhedstræning, så skal intensiteten være med en pulsbelastning på omkring 60-75% af din _heart rate reserve_.

Hvis man fx bruger [Borg-skalaen]({% link _posts/2020-06-18-borg-skala.md %}), så skal tempoet med andre ord være i "snakketempo". Du skal finde et behageligt tempo, hvor du kan føre en samtale undervejs i længere sætninger. Tempoet er 30-60 sekunder/km langsommere end det såkaldte maratontempo.

Når du træner udholdenhedstræning vil det typisk være en tur på 1-2 timer. Du kan opbygge turen, så du starter lidt langsommere på omkring 60% pulsbelastning og bygger op mod 80% i slutningen.

I starten af turen sparer du sparer du lidt på glykogendepoterne, så du kan fortsætte træningen i længere tid. Efterhånden tømmer du med stigende intensitet glykogendepoterne og forbedrer din evne til at forbrænde fedt.

### Hyppighed og mængde

Udholdenhedstræning kan fx ligge 1-2 gange om ugen. Selvom du ikke løber så hurtigt, så er det stadig belastende for kroppen, fordi du løber relativt længe. Du kan fx lave et roligt løb eller et restitutionsløb dagen efter.

Udholdenhedstræning kan fx fylde omkring 25-30% af ugens samlede træningsmængde i kilometer. Hvis du træner til maraton kan det formentlig give god mening at løbe længere løbeture, der kommer op på omkring 20-30 kilometer.

## Mælkesyretærskeltræning (AT)

Træning af den anaerobe tærskel er en vigtig træningsform for distanceløbere, men hvad er mælkesyretærsklen eller den anaerobe tærskel?

Hvad er den anaerobe tærskel? **Den anaerobe tærskel eller mælkesyregrænsen er det tidspunkt, hvor musklerne og leveren ikke længere kan nå at nedbryde mælkesyren lige så hurtigt som den skabes som biprodukt af en anaerob forbrænding i mitochondrierne. Når man løber over den anaerobe tærskel, vil man altså langsomt opbygge mere og mere mælkesyre i kroppen.**

Den [anaerobe tærskel]({% link _posts/2020-08-26-anaerobe-taerskel.md %}) er der, hvor kroppen gradvist går fra forbrænding med ilt (aerob forbrænding) til en proces, hvor musklerne ikke har ilt til stede.

Når musklerne skal arbejde uden ilt, kalder vi det en anaerob proces. Under den anaerobe forbrænding i mitochondrierne kommer [mælkesyre]({% link _posts/2020-08-24-maelkesyre.md %}) som et affaldsprodukt.

### Formål

Hvis du løbetræner, så du kan flytte din anaerobe tærskel, vil du altså træne evnen til at løbe med en højere intensitet, men stadig primært bruge det aerobe system, som kan arbejde meget længere end det anaerobe system.

Hvis du har en [maxpuls]({% link _posts/2020-06-02-max-hr.md %}) på 200 slag/min og formår at flytte din anaerobe tærskel målt som hjerteslag fra 180 slag/min til 185 slag/min, så kan du altså løbe med en højere intensitet, hvilket også alt andet lige vil sige hurtigere med den aerobe forbrænding og uden at ophobe mælkesyre.

### Udførelse

Din anaerobe tærskel kan du finde ved fx at løbe fx 30-60 minutter med maksimal hastighed. Gennemsnitspulsen på distancen vil formentlig være tæt på din anaerobe tærskel.

Når du udfører træning af den anaerobe tærskel skal du ramme en belastning, der ligger omkring din mælkesyretærskel. Den anaerobe tærskel er forskellig fra person til person, men typisk ligger den i pulsbelastningen mellem 70-90% af pulsreserven.

Lad os kigge på nogle metoder til at arbejde med den anaerobe tærskel: tempoløb, tærskel-intervaller eller tærskel-bakkeløb.

Den intensive del af træningen bør have en samlet varighed på 20-40 minutter.

Lad os kigge lidt på forskellige øvelser, som kan være med til at flytte mælkesyretærsklen.

### Tempoløb

Tempoløb er hårdt, men effektivt. Du skal løbe intensivt i relativt lang tid. Et eksempel kan være at løbe et par kilometer som opvarmning, hvorefter du løber 3-8 km i et tempo omkring den anaerobe tærskel. Slut med et par kilometers afjogning.

Når man laver tempoløb arbejder man også med sin mentale styrke. Husk at løbe omkring mælkesyregrænsen, så du får den rette træningseffekt. Hvis du løber hurtigere end det i perioder, så får du brug for længere restitution.

### Tærskel-intervaller

Tærskel intervaller er ekstra lange intervaller på omkring 6-8 minutter. Det kan fx være 4 x 8 minutters intervaller med 2 minutters pause. Tærskelintervallerne er lidt mere overskuelige end tempoløbene. Pausen bør højest være 2 minutter.

### Tærskel-bakkeløb

Tærskel-bakkeløb ligner tærskelintervaller. Du har imidlertid brug for at finde nogle bakker på 1000-1500 meters længde. Du løber roligt ned af bakken, mens du løber intensivt op ad bakken. Det er formentlig passende at løbe 4 omgange, hvilket giver omkring 20-25 minutters intensiv træning.

### Hyppighed og mængde

Træning af den anaerobe tærskel passer ind i træningen omkring 1 gang om ugen. Den kan trænes flere gange om ugen, hvis du er virkelig god form, men det er vigtigt at tage højde for restitutionen.

Træning af den anaerobe tærskel i dit løbeprogram er en hård træningsform med høj kvalitet, og det er meget belastende for kroppen. Den bør afhængig af formen efterfølges med 1-2 fridage eller dage med roligt løb / restitutionsløb.

Træningsmængden indenfor AT-træning bør ikke overstige 10% af ugens samlede træningsmængde (km).

## Træning af maksimal iltoptagelse (VO<sub>2</sub>max)

Træning af den maksimale iltoptagelse (VO2max) er en rigtig vigtig del af løbetræningen. Den [maksimale iltoptagelse]({% link _posts/2020-06-23-kondital-hvor-hurtigt.md %}) er et udtryk for kroppens evne til at optage og producere energi under forbrænding med ilt (aerob).

Der er flere faktorer, der bestemmer den [maksimale iltoptagelse]({% link _posts/2019-11-03-intensiteten-og-vo2max.md %}), som fx:

- Hjertets evne til at pumpe blod rundt i minuttet (puls x slagvolumen)
- Mængden af røde blodlegemer
- Musklernes evne til at optage blodet fra blodet.

Når du forbedrer din maksimale iltoptagelse, så vil du også alt andet lige [forbedre dit kondital]({% link _posts/2020-06-23-kondital-hvor-hurtigt.md %}). Du kan altså med en højere maksimal iltoptagelse lettere forbedre din ydeevne i forhold til din vægt. Det betyder, at du i praksis kan løbe med højere hastighed.

### Udførelse

Når du vil træne din maksimale iltoptagelse, så er det hårdt, og du skal arbejde med høj intensitet. Typisk vil pulsfrekvensen være omkring 95% af din _[heart rate reserve]({% link _posts/2019-10-31-hrzones-puls.md %})_ (HRR).

*[HRR]: Heart Rate Reserve

For at træne maksimal iltoptagelse mest effektivt, så skal du i gang med [intervalløb og intervaltræning]({% link _posts/2020-06-15-intervallob.md %}). Typisk vil intervallerne ligge på 2-5 minutter ad gangen for at opnå den bedste effekt af træning i dit løbeprogram.

Du kan enten bruge pauser, der er omkring 50-90% af arbejdstiden, eller du kan holde pauser hvor du holder øje med, at din puls kommer ned under 60% af din HRR-puls.

Du kan arbejde med din maksimale iltoptagelse på flere forskellige måder. Det afgørende er, at intensiteten er høj nok. Den intensive del af træningen vil typisk vare mellem 16-24 minutter.

Lad os kigge på lidt metoder, som kan bruges til at flytte den maksimale iltoptagelse.

### Intervaltræning

Når man laver [intervalløb]({% link _posts/2020-06-15-intervallob.md %}) veksler man mellem arbejdsperioder og hvileperioder. Arbejdsperioderne når man arbejder med VO<sub>2</sub>max skal have en varighed på 2-5 minutter. Det kan fx være 5 x 4 minutters intervaller med en pause på 3 minutter mellem hvert interval.

Tempoet i de enkelte arbejdsperioder skal være det samme. Derfor skal du ikke lægge for hårdt ud på de første intervaller. Antallet af intervaller afhænger naturligvis af den aktuelle form.

Typisk vil man løbe omkring 20 minutter per træningspas, når man gerne vil flytte den maksimale iltoptagelse.

Helgerud (2007) fandt en rigtig god effekt af 4 x 4 min med 3 minutters aktiv pause på den maksimale iltoptagelse, hvilket jeg har skrevet lidt om i [intensitetens betydning for forbedring af VO<sub>2</sub>max]({% link _posts/2019-11-03-intensiteten-og-vo2max.md %}).

### Fartleg

Fartleg er en ustruktureret træningsform præget af skiftende tempo, der ikke på forhånd er planlagt. Der skal med andre ord løbes spontant og impulsivt.

Mens du løber planlægger man start- og slutpunkter for, hvornår der skal løbes hurtigt. Typisk bruger man terrænet til at bestemme, hvornår der skal være tempo på, fx løber man hurtigt til næste træ eller lygtepæl, eller også løber man hurtigt op ad bakkerne.

Det kan godt virke lidt uoverskueligt at træne på denne løse måde. Det kan være en god ide at gennemtænke, hvor mange hurtige ryk, man vil foretage for at sætte en lille smule struktur på træningen.

Legemomentet kan ende i for hård træning, der kræver ekstra lang restitutionstid, så vær opmærksom på at løbe i roligt tempo i omkring halvdelen af tiden.

### Bakketræning

Du kan også træne den maksimale iltoptagelse med bakketræning. Du har brug for en bakke, hvor du kan løbe opad i 2-5 minutter i arbejdsperioderne. Vær opmærksom på, at du ikke kommer til at løbe for hurtigt, da det er let at oparbejde for meget mælkesyre i musklerne, når man løber bakkeintervaller.

### Hyppighed og mængde

Træning af den maksimale iltoptagelse bør kun foretages en gang om ugen, da den er meget belastende for kroppen.

Hvis du bruger for meget tid i denne zone, så vil det sandsynligvis føre til overbelastningsskader.

Indsæt gerne en pausedag efter den hårde træning. Som udgangspunkt må træningsmængden af maksimal iltoptagelse ikke overstige 8% af ugens samlede træningsmængde målt i km.

Løbes der eksempelvis 50 km en uge, må der højest trænes maksimal iltoptagelse 4 km i denne uge.

## Sprinttræning og hastighedsteknik

Som løber er det også gavnligt at arbeje med sprinttræning og hastighedstræning. Når du arbejder med højere hastigheder, bliver du nemlig stærkere og arbejder med nervesystemet.

Derefter bliver det relativt lettere at løbe med lavere hastigheder, og når du forbedrer din teknik, dit nervesystem og får større muskelstyrke, så vil det også påvirke din [løbeøkonomi]({% link _posts/2019-12-16-running-economy.md %}).

Når du træner med høj hastighed, så sker følgende i kroppen:

- Koordinationen forbedres og nervesystemet bliver bedre til at styre, kontrollere og rekruttere muskelfibere
- Muskelstyrken forbedre

Når du arbejder med hastighedsteknik, så kan du forbedre løbekadencen og kraften i afsættene. Hvis du opøver en evne til at tage flere skridt per minut og du samtidig tager længere skridt, så løber du hurtigere.

### Udførelse

Når du arbejder med sprint- og hastighedstræning, så skal du løbe med høj intensitet. Hvis du træner til længere distancer, så foregår hastighedstræning måske i 400-1500 meters tempo, mens det ved kortere løbedistancer måske foregår ved 100-800 meters tempo.

Når du træner kortere sprints og bakkesprints, så behøver du faktisk ikke at ramme 100%, men kan få rigtig god effekt ved gentagne intervaller der ligger omkring 95-98% af din maksimale hastighed, så længe du sørger for at holde høj kvalitet i løbene.

Du kan bruge bakker til at sætte mere eller mindre fokus på forskellige aspekter ved din hurtighedstræning:

- **Bakke med svag hældning nedad**. Det er rigtig hårdt for kroppen at løbe hurtigt nedad, men hvis du er trænet op til det, så kan du arbejde med højere kadence og skridtlængde, hvilket kan være med til at gøre kroppen klar til at løbe med højere hastigheder. Du skal imidlertid virkelig være opmærksom på, at det kan give relativt alvorligt DOMS.
- **Bakke opad**. Du kan træne bakkesprints, hvor træningen får karakter af styrketræning, så du bliver nødt til at rekruttere flere muskelfibre. Fordelen ved at løbe opad bakke er også, at det du reducerer den exentriske komponent af træningen, hvilket betyder, at du bedre kan restituere fra træningen igen.

Typisk tilrettelægger du hastighedstræning i intervaller med kort varighed, hvor du skifter mellem arbejde og hvile. Arbejdsperioderne vil være omkring 50-200 meter, mens du fx løber samme distance i langsomt tempo i pauserne. Du kan variere længden af pausen alt efter det nøjagtige formål.

Antallet af intervaller kan være mellem 6-12 gentagelser.

Når du laver hastighedstræning, så kan du også bruge pulsmåleren til at være med til at bestemme længden af pausen. Du kan have et mål om, at pulsen skal nå under fx 120 slag/min inden næste interval løbes, så du ikke risikerer at holde for korte pauser og derved ikke få det optimale udbytte ud af træningen.

Husk at varme grundigt op, når du inkluderer sprinttræning i dit træningsprogram.

Du kan udføre intervallerne på forskellige måder:

- **Stigningsløb**. Hvis du laver 100 meter stigningsløb, så øger du progressivt dit tempo til dit maksimale tempo og holder det tempo de sidste 50 meter. Fordelen ved stigningsløb er, at de er relativt skånsomme.
- **Maksimalt løb**.  Hvis du gerne vil forbedre din muskelstyrke, så kan du løbe hurtigere fra start, så du får accelerationen med.

Studier har vist, at [eksplosiv træning er med til at forbedre løbehastigheden og løbeøkonomien]({% link _posts/2019-12-16-running-economy.md %}), men du kan også inkludere styrketræning i dit løbeprogram for at forbedre løbehastigheden.

### Hyppighed

Sprint- og hastighedstræning bør formentlig kun udføres en gang om ugen, og der skal være mulighed for en roligere dag efterfølgende, så du kan restituere bedst muligt.

Træningen med sprinttræning kan udgøre omkring 1% af ugens samlede træningsmængde i kilometer.

## Roligt løb / Grundtempo

Roligt løb bruges ofte som fyld i programmet for at få træningsmængden op. Belastningen er den samme som under udholdenhedstræning, men du løber noget kortere.

### Formål

Formålet med roligt løb er at få en højere samlet træningsmængde. Det har en gavnlig effekt for dit løb, hvis du kan løbe flere kilometer uden at det går ud over din evne til at restituere.

Jeg har hørt om studier, der fortæller at en større løbemængde er gavnlig for præstationen for løbere, men at en del af distancen sagtens kan være med lavere hastighed. Jeg har dog ikke lige kunnet finde studierne, så hvis du støder på dem, så brug endelig kommentarerne.

Når man har en større træningsmængde er rationalet, at man bedre kan tolerere træning i de andre mere intensive træningskategorier som træning af den anaerobe tærskel og VO<sub>2</sub>max-træning.

Det rolige løb er med til at give de samme fysiologiske forbedringer som ved udholdenhedstræning.

### Udførelse

Tempoet under udholdenstræning bør være ligesom under udholdenhedstræning. På de kortere ture kan der løbes en smule hurtigere, hvis overskuddet er til det, men husk formålet med træningen.

De rolige ture må ikke resultere i træthed, men du skal ende turene med en følelse af at af at være brugt.

### Hyppighed og mængde

Roligt løb kan bruges meget i træning, så længe den samlede træningsmængde ikke stiger for hurtigt. En rolig tur kan typisk ligge på 5-12 km.

## Restitutionstræning

Når du træner, så har kroppen brug for tid til at bygge sig op igen bagefter. Der er forskellige strategier til at [fremme restitutionen]({% link _posts/2020-05-28-restitution.md %}) og [restitutionstiden](/restitution/).

Det kan tilsyneladende betale sig at lave _aktiv_ restitution frem for _passiv_ restitution. Det kan du bruge en langsommere løbetur til, men du kan også vælge [andre former for restitutionstræning]({% link _posts/2020-05-28-restitutionstraening.md %}).

Nogle af de ting restitutionstræning kan hjælpe med er at:

- Øge blodgennemstrømningen i musklerne, så affaldsstoffer fjernes og der tilføres stoffer, så vævet kan bygge sig selv op.
- Enzymproduktionen og andre processer kører hurtigere, når kroppen aktiveres.

Hvis du gerne vil træne ofte, så er det utrolig vigtigt, at du er opmærksom på din restitution. Restitutionstræning skal hjælpe kroppen med at restituere hurtigere.

Når du bruger restitutionstræning i dit løbeprogram, skal du altså være opmærksom på, at du ikke løber med for høj intensitet. Jeg kan godt lide at bruge pulsen for at sikre mig, at jeg ikke løber for hurtigt.

### Udførelse

Restitutionsløb er et roligt løb, hvor du arbejder med en intensitet som svarer til omkring 50-60% af din [pulsreserve]({% link _posts/2019-10-31-hrzones-puls.md %}). Du kan løbe et restitutionsløb fra 20 minutter til 60 minutter alt efter din nuværende form.

### Hyppighed og mængde

Restitutionstræning kan lægges ind flere tidspunkter i dit program for at styre din træningsplanlægning eller hvis du en dag er uoplagt til den planlagte træning.

Når du har gennemført et restitutionsløb, skal du gerne have følelsen af overskud. Typisk vil du også have fornemmelsen af, at du godt kunne have lavet mere, men lad dig ikke friste.

## Konklusion

Her har vi gennemgået, hvordan du kan opbygge et løbeprogram. Det kan være en god ide at lave nogle forskellige faser, som du først går igennem. Vælg et mål for hver fase og vælg de relevante måder at løbe på for hver fase.


{% endcomment %}
