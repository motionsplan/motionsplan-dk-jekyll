---
title: "Borg 15 konditest på cykel (RPE-test)"
permalink: /kondital-borg15/
excerpt: "Borg 15 testen er en submaksimal test til at estimere forsøgspersonens kondital på en ergometercykel."
language: da
header:
  overlay_image: http://cdn.shopify.com/s/files/1/0942/6160/files/what-is-a-wattbike-indoor-bike-trainer.jpg?v=1522914210
  teaser: http://cdn.shopify.com/s/files/1/0942/6160/files/what-is-a-wattbike-indoor-bike-trainer.jpg?v=1522914210
category:
  - Kondition
tags:
  - konditionstest
  - cykel
last_modified_at: 2019-10-31T23:14:14Z
toc: true
---

*[RPE]: Rate of Perceived Exertion

I Borg 15-testen skal forsøgspersonen køre på en gradvist højere belastning, indtil vedkommende vurderer arbejdet til at være “Anstrengende” i forhold til Borg-skalaen (15 på Borg-skalaen). Derefter estimeres konditallet ud fra den opnåede belastning.

Fordelen med Borg 15-testen er, at den ikke ikke tager udgangspunkt i en anslået, aldersbestemt maxpuls, og at man kun skal arbejde på en intensitet op til ca. 65% af sin maksimale ydeevne. Ulempen er selvfølgelig, at testresultatet er afhængigt af personens egen (eller testlederens) subjektive opfattelse af anstrengelse.

## Gennemførelse af testen

1. Varm op i 2 minutter på kondicyklen uden belastning.
2. Herefter øges belastningen med 15 watt hvert minut.
3. I slutningen af hvert minut peger forsøgspersonen på sin subjektive vurdering af anstrengelse på Borg-skalaen.
4. Når personen vurderer belastningen til at være 15 (= anstrengende) er testen slut.
5. Indtast watt, alder og vægt i nedenstående skema og tryk på beregn for kondital.

## Borg-skalaen

{% include figure image_path="https://hjerteforeningen.dk/wp-content/uploads/sites/14/2018/02/borg-skala-dorthe-768x1086.jpg" caption="Borg-skalaen" alt="Borg-skalaen" %}

## Lav testen

{% include calculate-fitness-borg15.html %}

## Forbedring af testen

Validiteten af testen stiger markant, når man kobler en systematisk snakketest til vurderingen af, hvornår 15 opnås på Borg-skalaen. I slutningen af hvert minut skal forsøgspersonen oplæse en tekst af ca. 10 sekunders varighed. Når oplæsning bliver tydeligt og hørbart forstyrret af den øgede respiration, så er 15 nået på Borg-skalaen.

## Noter til Borg 15-testen

- Testen kan kun anvendes op til belastninger på ca. 250 watt. Den bagvedliggende formel duer altså **ikke** til veltrænede atleter.
- Vurderingen på Borg-skalaen skal afgives i forhold til hvor anstrengende arbejdet opleves for benene.
- Testen er valideret på 154 mænd i alderen 20-64 år. Den er desværre ikke valideret ift. kvinder.
- RPE står for Rate of Perceived Exertion, som betyder “graden af oplevet anstrengelse”, og det er netop det Borg-skalaen måler.

## Reference

Okura, T., og K. Tanaka. 2001. “A Unique Method for Predicting Cardiorespiratory Fitness Using Rating of Perceived Exertion”. Journal of Physiological Anthropology and Applied Human Science 20 (5): 255–61. https://doi.org/10.2114/jpa.20.255.
