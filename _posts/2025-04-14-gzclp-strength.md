---
title: &title "GZCLP: Et effektivt styrketræningsprogram for begyndere"
seo_title: "GZCLP-programmet forklaret – et styrketræningsprogram for begyndere"
excerpt: "GZCLP er et styrketræningsprogram, som er ideelt for begyndere efter fx Starting Strength. Få en komplet forklaring af principper, progression og opbygning."
description: "GZCLP er et styrketræningsprogram, som er ideelt for begyndere efter fx Starting Strength. Få en komplet forklaring af principper, progression og opbygning."
permalink: /gzclp/
language: da
header:
  teaser: https://images.unsplash.com/photo-1546817372-628669db4655?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&h=300&w=400&q=10
  caption: *title
category:
  - Styrketræning
  - Styrketræningsprogrammer
tags:
  - træningsprogram
  - træning
  - styrketræning
  - programanmeldelse
  - begynder
last_modified_at: 2025-01-27T22:21:26Z
meta:
  name: GZCLP
  author: Cody Lefever
  level: begynder+
  goal: generelt
---

GZCLP er et vægtløftningsprogram baseret på **GZCL-princippet**, udviklet af [Cody Lefever](https://www.gainzfever.com/). Navnet **GZCL** kommer fra hans Reddit-brugernavn – [`u/gzcl`](https://www.reddit.com/u/gzcl).  

Det er et rigtig godt **begynderprogram**, som man træner **tre gange om ugen**, og det bygger på noget, der kaldes GZCL-princippet. Det er et naturligt næste skridt efter 3-6 måneder med et simpelt begynderprogram som fx **Starting Strength**.  

Det er også godt, fordi man får masser af **øvelse i de forskellige løft**, da man laver flere gentagelser end i mange andre begynderprogrammer.

---

## GZCL-princippet

Før vi dykker ned i programmet, er her nogle grundlæggende begreber:

### Rep Max (RM)

Det maksimale vægt, du kan løfte et givet antal gentagelser. Fx hvis du kan tage 5 gentagelser (og ikke mere) med 100 kg, så er dit **5RM** 100 kg. Du kan fx bruge [vores RM-beregner](/rm-beregner/).

**Tip:** Når du tester dette, skal du **ikke gå til absolut udmattelse** – stop når du ikke længere kan holde god teknik.

---

## Øvelsesniveauer i GZCL

Øvelser opdeles i tre niveauer (tiers):

### T1 – Primære basisløft

Eksempler: [Squat](/squat/), [Dødløft](/oevelse/konventionel-doedloeft/), [Bænkpres](/oevelse/baenkpres/), [Military Press](/oevelse/military-press/).

- **Intensitet:** Høj (85-100 % af 2-3RM)  
- **Volumen:** Lav  
- Typisk: 10-15 gentagelser i alt, sæt med 1-3 reps

### T2 – Sekundære basisløft

Eksempler: `front squat`, `rumænsk dødløft`, `incline bænkpres`  

- **Intensitet:** Moderat (65-85 % af 2-3RM)  
- **Volumen:** Høj  
- Typisk: 5-8 reps per sæt  
- Vælg øvelser, der støtter dine T1-løft

### T3 – Isolationsøvelser

Eksempler: `leg press`, `leg curl`, `triceps extension`, `lateral raise`  

- **Intensitet:** Lav (under 65 % af 2-3RM)  
- **Volumen:** Høj  
- Typisk: 8+ reps per sæt  
- Støtter T1 og T2

> **Tommelfingerregel:** 1:2:3 — for hver T1-rep, lav 2 i T2 og 3 i T3.

Dette er en meget kort beskrivelse af princippet bag GZCLP-programmet. Hvis du vil have flere detaljer, så kan jeg virkelig anbefale, at du læser [Codys blogpost](https://swoleateveryheight.blogspot.com/2012/11/the-gzcl-method-for-powerlifting.html).

<aside markdown="1" class="pull-quote">
Cody lægger vægt på, at kroppen skal opbygges som en pyramid for at kunne blive rigtig stærk. Uden en bred base, så ender toppen med at vælte.
</aside>

Dette kan illustreres i følgende figur:

{% include figure image_path="https://liftvault.com/wp-content/uploads/2016/09/gzcl-method-outline.png" caption="Her kan du se forklaringen på de enkelte kateorier." %}

---

## GZCLP-struktur

- 3 træningspas pr. uge  
- 4 roterende træningsdage: `A1`, `A2`, `B1`, `B2`  
- Eksempel:
  - Mandag: A1  
  - Onsdag: A2  
  - Fredag: B1  
  - Næste mandag: B2  
  - ...og så videre

---

## T1 – Progression i hovedløft

**Øvelser:** squat, dødløft, bænkpres, military press  
**Start:** 5 sæt af 3 reps  
Sidste sæt = **AMRAP** (As Many Reps As Possible)  
Stop når du har 1-2 reps i reserve

### Progression:

- ✅ Klarer du alle sæt:
  - +2,5 kg (bænk & military press)  
  - +5 kg (squat & dødløft)
- ❌ Klarer du ikke:
  - Gå videre til næste stage

### Stages:

- **Stage 1:** 5x3, sidste sæt AMRAP  
- **Stage 2:** 6x2, sidste sæt AMRAP  
- **Stage 3:** 10x1, sidste sæt AMRAP  

Hvis du fejler Stage 3:

- Enten: Find nyt 5RM og start forfra på Stage 1  
- Eller: Sænk vægten med 10 % og start forfra på Stage 1

---

## T2 – Progression i støtteøvelser

**Øvelser:** Samme som T1  
Du bytter mellem T1 og T2.  
F.eks. hvis squat er T1 → bænkpres er T2  

**Ingen AMRAP**, samme progressionsregler som T1

### Stages:

- **Stage 1:** 3x10  
- **Stage 2:** 3x8  
- **Stage 3:** 3x6  

Hvis du fejler Stage 3:

- Gå tilbage til vægten fra Stage 1  
- Tilføj **+7,5 kg** (eller 15 lb)  
- Start forfra på Stage 1

---

## T3 – Isolationsøvelser

Eksempler: `lat pulldown`, `dumbbell bent-over row`  

- 3 sæt af 15 reps  
- Sidste sæt = **AMRAP**

Når du når **25 reps eller mere** i sidste sæt:

- Tilføj **+2,5 kg** (eller 5 lb)

---

## Afsluttende bemærkninger

Pyramiden som ligger til grund for programmet med T1, T2 og T3 skal sikre, at du får en god alsidig træning. Cody Lefever pointerer, at kroppen skal opbygges som en pyramid for at kunne blive rigtig stærk. Uden en bred base, så ender toppen med at vælte.

Hvis ikke du lærer anndet af dette program, så skriv dig det bag øret uanset, hvilket [styrketræningsprogram du vælger](/vaelg-traeningsprogram/).

Dette er kun en **kort oversigt** over GZCLP. For en dybere forklaring og baggrund, anbefales det at læse [Codys oprindelige blogindlæg](https://swoleateveryheight.blogspot.com/2016/02/gzcl-applications-adaptations.html) om GZCL-princippet og programmet.

---

### Tip:

Du kan prøve programmet i **[Liftosaur-appen](/liftosaur/)**. Her behøver du ikke tænke over detaljerne. Det hele bliver gjort automatisk for dig.