---
title: "Virker kompressionsstrømper 🧦 til løb 🏃 og cykling 🚴‍♀️?"
seo_title: "Kompressionsstrømper: Effekt og bivirkninger løb og cykling"
description: "Hvilken effekt er der af kompressionsstrømper på præstation og restitution i forbindelse med cykling og løb - og er der bivirkninger ved kompressionsstrømper?"
permalink: /kompressionsstroemper-restitution-praestation-bivirkninger/
redirect_from:
  - /artikel/virker-kompressionsstroemper/
  - /artikel/kompressionsstroemper-en-god-ide
excerpt: "Kompressionsstrømper foretrækkes af flere og flere løbere og cykelryttere, men hvad er effekten og virker kompressionsstrømper på præstationsevnen og restitutionen til løb og cykling? Og er der bivirkninger ved at bruge kompressionsstrømper?"
language: da
header:
  overlay_image: /assets/images/blog/kompressionsstroemper-en-god-ide.jpg
  teaser: /assets/images/blog/kompressionsstroemper-en-god-ide.jpg
  caption: "Virker kompressionsstrømper på restitution og præstation til cykling og løb?"
category:
  - Løb
  - Restitution
tags:
  - løb
  - restitution
  - tøj
  - kompressionstøj
  - skinnebensbetændelse
  - kompressionsstrømper
last_modified_at: 2021-02-02T20:27:57Z
toc: true
feature_row:
  - image_path: https://www.billigsport24.dk/media/catalog/product/cache/1/image/17f82f742ffe127f42dca9de82fb58b1/6/1/6150_compression_calf_profcare_neoprene_kinesiological_effect_pl.jpg
    alt: "Seger kompressionsløbestrømper - kompressionsstrømper der virker"
    title: "Seger Kompressionsstrømper til Løb"
    excerpt: "Segers kompressionsløbestrømper giver den optimale blodgennemstrømning i underbenet. Løbestrømper med kompression giver dig mange fordele, når du løber. Til orientering har jeg kun set studier på CEPs løbestrømper med kompression."
    url: "https://www.partner-ads.com/dk/klikbanner.php?partnerid=28187&bannerid=9397&htmlurl=https://www.billigsport24.dk/seger-compression-lobestromper-2-par-326708"
    btn_label: "Tjek pris"
    btn_class: "btn--success"
    rel: sponsored nofollow noopener
  - image_path: https://www.billigsport24.dk/media/catalog/product/w/s/ws50n0_green_herre.jpg
    alt: "CEP Calf Sleeve - Kompressionsstrømper"
    title: "CEP Calf Sleeve"
    excerpt: "Calf sleeve uden fod. Ergonomisk pasform. Microfiber teknologi for den bedste komfort. Antibakterielle og lugtreducerence egenskaber. Mesh ved læggen for bedre ventilation."
    url: "https://www.partner-ads.com/dk/klikbanner.php?partnerid=28187&bannerid=16532&htmlurl=https://www.billigsport24.dk/cep-compression-sleeves-green-mens"
    btn_label: "Tjek pris"
    btn_class: "btn--success"
    rel: sponsored nofollow noopener
feature_row_bike:
  - image_path: https://resources.chainbox.io/cykelpartner/public/pim/d06973ae-ebd1-48f6-bbb6-05f81d87a53d/15100128_A_default.jpg
    alt: "Sensor Compress - Kompressions cykelstrømper"
    title: "Sensor Compress - Kompressionsstrømper cykelstrømper der virker"
    excerpt: "Kompressionsstrømperne fra Sensor stimulere blodcirkulationen og får musklernes regeneration til at foregå hurtigere. Cykelstrømperne er udviklet med en anatomisk svang, samt forstærket tå og hælområde. Derudover modvirker de trætte ben og giver foden en bedre støtte."
    url: "https://www.partner-ads.com/dk/klikbanner.php?partnerid=28187&bannerid=16446&htmlurl=https://www.cykelpartner.dk/sensor-compress---kompressions-cykelstroemper---sortblaa---str-6-8--39-42"
    btn_label: "Tjek pris"
    btn_class: "btn--success"
    rel: sponsored nofollow noopener
---

Man har i mange år brugt kompressionstøj som behandling af folk med dårligt blodomløb i benene, men kompressionstøj har også vundet indpas i træningsverden.

Flere og flere trænende håber at shorts, tights, kompressionsstrømper og fuldkropsdragte kan hjælpe på muskelpræstationen, lodret hoppehøjde, muskeltræthed, gentagne sprint præstationer, restitution og nedsat muskelømhed.

Jeg vil i dette indlæg primært koncentrere mig om **kompressionsstrømper** og se på effekten af dem i forhold til [restitution]({% link _posts/2020-05-28-restitutionstid-alder.md %}) og præstation. Samtidig kigger jeg på hvilke bivirkninger brugen af strømperne kan have?

Hvad er kompressionsstrømper? **Kompressionsstrømper sælges både med og uden dokumenteret medicinsk effekt. Når man taler om kompressionsstrømper til løb og cykling, så har de typisk _ikke_ medicinsk testede med dokumenteret effekt.**

Du får svar på følgende spørgsmål i indlægget:

- Hvordan virker kompressionsstrømper?
- Hvad siger videnskaben om effekten af kompressionsstrømper?
- Hvad skal du tænke over, når du køber kompressionsstrømper?
- Er der bivirkninger ved kompressionsstrømper?
- Virker kompressionsstrømper på skader, fx skinnebensbetændelse?

{% include figure image_path=page.header.overlay_image caption=page.title alt="effekt af kompressionsstrømper og bivirkninger" %}

*[DOMS]: Delayed Onset Muscle Soreness
*[RPE]: Rate of Percieved Excertion

## Hvordan virker kompressionsstrømper til løb og cykling?

Kompressionsstrømper til løb har vundet størst indpas. Flere og flere løbere er begyndt at bruge kompressionsstrømper for at forbedre deres præstation. Producenterne af løbestrømper med kompression lover at:

- forbedret venepumpefunktion, så blodet lettere kommer tilbage til hjertet
- musklerne vibrerer mindre ved landingerne, hvilket skulle mindske trætheden
- forbedret restitution efter træningen
- mindre hævelse ved flyrejser, hvilket betyder at man hurtigere kan komme til at træne

Så det er interessant at undersøge om kompressionsstrømper overhovedet har nogen effekt i forhold til træning?

Kan kompressionsstrømper forbedre ens præstation under fx løb, og er der nogen grund til at have dem på før og efter træningen hos raske mennesker?

## Hvad siger videnskaben om effekten af kompressionsstrømper?

Denne artikel koncentrerer sig om kompressionsstrømperne. Rigtig mange af studierne er lavet på folk, der har problemer med blodomløbet i benene, men enkelte studier er også lavet på raske mennesker. Nyere studier har fokuseret på raske mennesker.

Flere studier har fokuseret på, om folk med trombose eller varicose vener kan forbedre deres træningspræstation ved at bruge kompressionsstrømper. Resultaterne er ikke helt klare.

### Effekt af kompressionsstrømper for folk med blodomløbsproblemer

De fleste studier på kompressionsstrømper er lavet på folk, der har været syge. Der er ikke lavet ret mange studier, hvor effekten er blevet belyst for trænende. Det er vigtigt at skrive, at effekten for folk med sygdomme ikke behøver at være de samme som for folk uden problemer med benene.

Kahn (2003) fandt ikke nogen forbedringer i folks evne til at træne hos folk med trombose i benene, når de havde kompressionsstrømper på (se også Jones 1980).

Zajkowski (2002) rapporterede, at kompressionsstrømper er mere effektive til at kontrollere, at blodet ikke flyder tilbage i venerne, end de var til at effektivisere venepumpen ved folk med trombose og varicose vener. Ibegbuna (2003) viste dog et signifikant forbedret venøst returløb hos folk med kronisk venøs _insufficiency_ uanset hvilken ganghastighed forsøgspersonerne havde.

Kompressionsstrømper kan altså være med til at forbedre det venøse tilbageløb, og på den måde kan strømperne være med til at forhindre ødemer i musklerne.

{% include figure image_path="https://www.sundhed.dk/content/cms/77/18277_ben-vener-venepumpe-normal4240x2915.jpg" caption="Venepumpen aktiveres når musklerne trækker sig sammen om venerne, hvorved blodet skubbes tilbage mod hjertet, og blodet kan ikke løbet tilbage pga. veneklapperne. Kompressionsstrømper siges at hjælpe på venepumpen. [Sundhed.dk](https://www.sundhed.dk/borger/patienthaandbogen/hjerte-og-blodkar/illustrationer/tegning/vener-og-venepumpen/)" %}

Du kan på [Sundhed.dk](https://www.sundhed.dk/borger/patienthaandbogen/hud/sygdomme/diverse/kompressionsstroemper/) læse mere om, hvad de forskellige grader af kompressionsstrømper betyder i forhold til sygdom; overfladiske åreknuder, åreforkalkning, venøs insufficiens og lymfødem, hvilket er uden for dette indlægs ramme.

### Hvordan virker løbestrømper med kompression for raske mennesker til løb?

Jeg har ikke kunnet finde så mange studier af raske mennesker og kompressionsstrømper. Berry og McMurray (1987) viste med løb, at kompressionsstrømper ikke forbedrer den maskimale iltoptagelse (VO2-max), men resultererede i at mælkesyren i blodet efter træningen var lavere, end kontrolgruppen uden strømper.

Ali et al (2007) demonstrerede at efter 10 km løb hos let trænede (recreationally active) at det havde reduceret andendagsømhed (DOMS) 24 timer efter at de havde haft kompressionsstrømper på, men der var ingen forskel i det venøse returløb. Dette indikerer en hurtigere restitution. De viste heller ingen forskel under intervalløb.

Perrey et al (2009) fandt også reduceret DOMS, når de bar strømperne i fem dage. De kunne dog ikke vise nogen fordel ift. behandling af styrke og funktionel nedsættelse (se også Beliard et al 2015).

Kemmler et al (2009) undersøgte 21 moderat trænede mænd, som løb på et løbebånd til der selvvalgte maksimale ydeevne. De lavede en test med kompressionsstrømper og en uden kompressionsstrømper. Løbepræstationen på anaerobe grænse blev forbedret med 1,5% og på deres aerobe grænse på 2,1%.

I et nyere studium af Treseler et al (2016) satte de 19 kvinder til at løbe 5 kilometer to gange; den ene gang med kompressionsstrømper og i en anden uge løb de samme deltagere 5 km uden kompressionsstrømper. Forskerne målte: puls, tiden for 5 km, hvor hårdt det føltes (RPE), muskelømhed, smertegrænse i læggen og selvopfattet restitution.

Treseler et al (2016) konkluderer:

> Based on the results of this study, there were no significant improvements in average 5-km running time, heart rate, or perceived calf MS. However, participants perceived less MS in lower extremities and working harder with CS compared with regular socks. Compression stockings may not cause significant physiological improvements; however, there might be psychological benefits positively affecting postexercise recovery.

--- <cite>[Treseler et al (2016)](https://pubmed.ncbi.nlm.nih.gov/26670987/)</cite>

Studiet viste altså ikke nogen effekt på præstationen med kompressionsstrømper for kvinder, men restitutionen føltes bedre.

Treseler et al (2016) indikerer, at de forventninger man har til effekten af kompressionsstrømperne, sandsynligvis spiller en rolle i ens opfattelse af effekten af kompressionsstrømperne.

Samlet set giver studierne ikke noget klart billede af, om der er effekt på præstationen, mens det ser ud til, at de er hjælpsomme i forhold til restitutionen.

Hvis du kender flere studier, der kan forbedre denne artikel, så skriv det endelig i kommentarerne.

## Opsamling på virkningen af kompressionsstrømper

Det er tydeligt, at der stadig mangler mere forskning for at kunne give et helt præcist svar. Der mangler studier der kan belyse det venøse returløb, træningspræstationerne, muskeltræthed og DOMS, før vi kan sige noget endeligt. Det skal også understreges, at resultaterne for folk med problemer ikke direkte kan overføres til raske mennesker.

Det ser dog ud til, at strømperne er en fordel ift. restitutionsfasen. Selvom Perrey et al (2009) ikke kunne finde forbedret restitution på de funktionelle parametre, så har flere studier vist, at ømheden kan være nedsat. Der er ingen studier der viser, at det er en ulempe at bruge strømperne.

## Hvordan virker kompressionsstrømper?

CEP, som er en af de store producenter af kompressionsstrømper, har lavet denne video, som glimrende forklarer baggrunden for kompressionsløbestrømper.

{% include video provider="youtube" id="THCM7fe5Z-8" %}

## Virker kompressionsstrømper på skinnebensbetændelse?

Det er umuligt at give et retvisende svar på om kompressionsstrømper hjælper på skinnebensbetændelse. Der er ikke nogen videnskabelige studier, der har afprøvet strømpernes effekt på skinnebensbetændelse.

Teoretisk set så er strømperne med til at holde skinnebenene varme allerede i løbet af opvarmningen, hvilket kan have en positiv effekt på følelsen af skinnebensbetændelsen. Samtidig ser det ud til, at strømperne virker på restitutionen, hvilket sandsynligvis kan sikre at du hurtigere bliver klar til næste træningspas.

Da jeg ikke har kunnet finde nogen bivirkninger ved strømperne, så kan det ikke skade at prøve kompressionsstrømper i forbindelse med skinnebensbetændelse, hvis du tror på deres effekt.

I forhold til skinnebensbetændelse er der desværre ikke nogen let, sikker kur. Det skyldes at din krop ikke kan holde til de belastninger, du udsætter den for i det tempo du har introduceret belastningen.

## Kan det betale sig at købe et par kompressionsstrømper til løb?

Hvis man synes, at man har råd til løbestrømper med kompression, ser det ud til, at det kan være en fordel at bruge kompressionsstrømper - især i restitutionsfasen efter løbeturerne.

## Kompresssionsstrømper og cykling

Flere studier har vist god effekt af kompressionsstrømper, når de anvendes under hvile. Argus et al (2013) fandt, at seriøse cykelmotionister kan øge effekten (watt), de kan træde under gentagne sprintpræstationer.

de Glanville et al (2012) fandt, at deltagerne i deres studie i gennemsnit skrællede 1,2 % af deres tid på en 40 km tidskørsel med brugen af kompressionsstrømperne under hvile inden præstationen.

Millán et al (2013) fandt i lighed med resultaterne fra løberne, at strømperne kunne hjælpe med at fjerne laktat fra blodbanen, og derved forbedre den efterfølgende præstation for mandlige elitecyklister.

Det er jo interessant, at kompressionsstrømper også kan virke for cyklister, men så vidt jeg ved, så er der strenge krav til længden på strømperne i cykelløb, hvilket formentlig også er årsagen til, at studiet med tidskørslen af de Glanville et al (2012) testede effekten af at have strømperne på inden præstationen.

{% include feature_row type="left" id="feature_row_bike" %}

## Hvad skal jeg tænke over, når jeg køber kompressionsstrømper?

Strømperne skal købes efter størrelse på læggen, ikke skostørrelsen. Du bør derfor købe dem et sted, hvor de ved dette og ikke bare kigger efter din skostørrelse. Det første de skal tænke er: hvor er målebåndet, så jeg kan måle din læg.

[Sahva har en grundig oversigt](https://www.sahva.dk/private/kompression-og-stoettestroemper/forskellen-paa-kompressionsstroemper-og-stoettestroemper/) over, hvad forskellen er på støttestrømper, rejsestrømper, løbestrømper, kompressionsstrømper og lymfødemstrømper.

## Hvad er det mest effektive pres i kompressionsstrømper?

Det mest typiske pres i de forskellige studier ser ud til at være 30-40 mmHg. Der er imidlertid ikke noget forskning, der fortæller hvad det mest effektive pres er på et par kompressionsstrømper til folk der træner. Her venter vi også på mere forskning.

## Er der bivirkninger ved kompressionsstrømper?

Jeg har ledt hele litteraturen igennem og søgt rundt på nettet, men det er ikke lykkes mig at finde nogen bivirkninger ved kompressionsstrømper. Skriv meget gerne i kommentarerne, hvis du har set studier, der viser bivirkninger for kompressionsstrømper.

Jeg kan selv godt sommetider opleve lidt ubehag, hvis jeg har dem på længe fx i et fly, hvor jeg får lyst til at tage dem af, fordi de presser. Men det er jo netop hele pointen med kompressionsstrømpen, at den skal mindske hævelsen.

## Hvad mangler vi svar på med kompressionsstrømper?

Hvis du kender mere forskning, så skiv gerne, hvad du ved i kommentarerne. Vi savner stadig noget i den eksisterende litteratur:

- Studierne er ikke enige om, strømperne har præstationsfremmende effekt. Det savner vi klarhed over!
- Hvor længe skal man have strømperne på i restitutionsfasen?
- Skal man løbe med strømperne, før de giver en bedre restitution?
- Er det nok at have et sleeve på (altså en strømpe uden fødder i (her er fordelen, at den ikke kommer til at lugte så slemt så hurtigt :)

Vi glæder os til at se mere forskning om kompressionsstrømper, og hvis du kan gøre os klogere, så brug endelig kommentarerne.

## Køb kompressionsstrømper

{% include feature_row type="left" %}

## Referencer om kompressionsstrømper

<details markdown="1">
  <summary>Se referencer om {{ page.title }}</summary>

- Ali, A., M. P. Caine, og B. G. Snow. 2007. “Graduated Compression Stockings: Physiological and Perceptual Responses during and after Exercise”. Journal of Sports Sciences 25 (4): 413–19. <https://doi.org/10.1080/02640410600718376>.
- Berry, Michael J., og Robert G. Mcmurray. 1987. “Effects of graduated compression stockings on blood lactate following an exhaustive bout of exercise.” American journal of physical medicine.
- Ibegbuna, Veronica, Konstantinos T. Delis, Andrew N. Nicolaides, og Olayide Aina. 2003. “Effect of Elastic Compression Stockings on Venous Hemodynamics during Walking”. Journal of Vascular Surgery 37 (2): 420–25. <https://doi.org/10.1067/mva.2003.104>.
- Jones, N. A., P. J. Webb, R. I. Rees, og V. V. Kakkar. 1980. “A Physiological Study of Elastic Compression Stockings in Venous Disorders of the Leg”. The British Journal of Surgery 67 (8): 569–72. <https://doi.org/10.1002/bjs.1800670814>.
- Kahn, S. R., L. Azoulay, A. Hirsch, M. Haber, C. Strulovitch, og I. Shrier. 2003. “Effect of Graduated Elastic Compression Stockings on Leg Symptoms and Signs during Exercise in Patients with Deep Venous Thrombosis: A Randomized Cross-over Trial”. Journal of Thrombosis and Haemostasis: JTH 1 (3): 494–99. <https://doi.org/10.1046/j.1538-7836.2003.00092.x>.
- Kemmler, Wolfgang, Simon von Stengel, Christina Köckritz, Jerry Mayhew, Alfred Wassermann, og Jürgen Zapf. 2009. “Effect of Compression Stockings on Running Performance in Men Runners”. Journal of Strength and Conditioning Research 23 (1): 101–5. <https://doi.org/10.1519/JSC.0b013e31818eaef3>.
- Zajkowski, Paul J., Mary C. Proctor, Thomas W. Wakefield, Jess Bloom, Beverlee Blessing, og Lazar J. Greenfield. 2002. “Compression Stockings and Venous Function”. Archives of Surgery (Chicago, Ill.: 1960) 137 (9): 1064–68. <https://doi.org/10.1001/archsurg.137.9.1064>.
- Tim Mickleborough: for [Triathlete Magazine](http://triathlon.competitor.com/)
- Perrey, S., A. Bringard, S. Racinais, K. Puchaux and N. Belluye. "Graduated Compression Stockings and Delayed Onset Muscle Soreness (P105)." The Engineering of Sport 7.1 (2008): 547-554.5.
- [Joe Friel: Can socks make your faster?](http://www2.trainingbible.com/joesblog/2007/10/can-your-socks-make-you-faster.html)
- [Joe Friel: Compression Socks Update](http://www.trainingbible.com/joesblog/2009/03/compression-socks-update.html)
- Treseler, Christine, Walter R. Bixby, og Svetlana Nepocatych. 2016. “The Effect of Compression Stockings on Physiological and Psychological Responses after 5-Km Performance in Recreationally Active Females”. Journal of Strength and Conditioning Research 30 (7): 1985–91. <https://doi.org/10.1519/JSC.0000000000001291>.
- Argus, Christos K., Matthew W. Driller, Tammie R. Ebert, David T. Martin, og Shona L. Halson. 2013. “The Effects of 4 Different Recovery Strategies on Repeat Sprint-Cycling Performance”. International Journal of Sports Physiology and Performance 8 (5): 542–48. <https://doi.org/10.1123/ijspp.8.5.542>.
- Glanville, Kieran M. de, og Michael J. Hamlin. 2012. “Positive Effect of Lower Body Compression Garments on Subsequent 40-KM Cycling Time Trial Performance”. Journal of Strength and Conditioning Research 26 (2): 480–86. <https://doi.org/10.1519/JSC.0b013e318225ff61>.
- San Millán, Iñigo, Kristen Bing, Carrie Brill, John C Hill, og Larry E Miller. 2013. “Randomized controlled trial of Micro-Mobile Compression® on lactate clearance and subsequent exercise performance in elite male cyclists”. Open Access Journal of Sports Medicine 4 (oktober): 221–27. <https://doi.org/10.2147/OAJSM.S51956>.
- Beliard, Samuel, Michel Chauveau, Timothée Moscatiello, François Cros, Fiona Ecarnot, og François Becker. 2015. “Compression Garments and Exercise: No Influence of Pressure Applied”. Journal of Sports Science & Medicine 14 (1): 75–83.
</details>
