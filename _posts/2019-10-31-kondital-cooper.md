---
title: "Cooper-test: Find kondital med Coopers 12 minutters løbetest"
permalink: /cooper-test/
redirect_from:
  - /kondital-cooper/
excerpt: "Cooper-testen er en 12 minutters løbetest og en indirekte, maksimal konditionstest. Brug vores beregner og tabeller til at finde dit kondital ud fra den tilbagelagte distance på de 12 minutter."
language: da
header:
  overlay_image: https://coopertest-online.de/wp-content/uploads/2019/02/Coopertest_Collage_368385_R_K_B_by_Kurt-Michel_pixelio.de_1100px-1.jpg
  teaser: https://coopertest-online.de/wp-content/uploads/2019/02/Coopertest_Collage_368385_R_K_B_by_Kurt-Michel_pixelio.de_1100px-1.jpg
  caption: Find dit kondital med Cooper-testen. Konditionstest til løb.
category:
  - Kondition
tags:
  - konditionstest
  - løb
  - indirekte test
  - submaksimal test
  - løbetest
last_modified_at: 2020-05-06T23:14:14Z
toc: true
---

Cooper-testen er en maksimal løbetest, hvor den distance man kan tilbagelægge på 12 minutter er med til at estimere udøverens kondital. Jeg beskriver her, hvad testen er, og hvordan den udføres?

Hvad er en Cooper-test? **12 minutters Cooper-test er en klassisk konditionstest, som blev designet af militærfysiologen Kenneth H. Cooper i 1968. Cooper-testen var oprindeligt beregnet til at teste de amerikanske soldaters fysiske form. Det gælder om at løbe så langt som muligt på 12 minutter. Testens pålidelighed til at udregne konditallet forudsætter, at den løbes på en flad strækning, hvor man kan presse sig selv, og at man kan løbe med nogenlunde jævn hastighed hele vejen igennem testen.**

## Hvordan laver du en Cooper-test?

- Lav en **grundig general opvarmning**, hvor du også løber med det tempo, du forestiller dig at gennemføre Cooper-testen på.
- Testen er mest pålidelig til at forudsige konditallet, hvis du løber på en **flad rute**.
- Løb så langt du kan på 12 minutter og **notér distancen**.

## Udregn dit kondital fra Cooper-testen

{% include calculate-fitness-cooper.html %}

## Baggrund for kondital og Cooper-test

Konditallet i Coopertesten afhænger ikke af vægten. Konditallet er VO<sub>2</sub>-max divideret med kropsvægten. Hvis en person på 50 kg skal løbe 3000 meter på 12 minutter, så kræver det en VO<sub>2</sub>max på 2,8 l/min.

Hvis en person på 100 kg skal løbe samme distance, så kræver det dobbelt så meget energi og dermed en VO<sub>2</sub>max på 5,6 l/min, men da personen jo netop har dobbelt så stor kropsvægt, så ender konditallet med at være det samme.

{% comment %}

{% include figure image_path="https://levaktivt.dk/media/2593/cooper-test-infografik.jpg" caption="Cooper-test: Find dit kondital med Coopers 12 minutters løbetest" alt="Find dit kondital med Cooper-testen" %}

{% endcomment %}

## Formel til at udregne konditallet fra Coopertesten

Der findes forskellige formler til at udregne konditallet fra Cooper-testen. Her er den mest enkle:

{% include math formula="VO_2max = \frac{d_{12} - 505}{45}" %}

I beregneren bruger jeg dog denne [formel til at beregne konditallet ud fra Cooper-testen](https://www.brianmac.co.uk/gentest.htm), da de også er den, der bruges på [Wikipedias side om Cooper testen](https://en.wikipedia.org/wiki/Cooper_test).

{% include math formula="VO_2max = \frac{d_{12} - 504,9}{44,73}" %}

Der findes også formler, der inkluderer vægt, køn og alder.

Hvis du bruger Cooper-testen til at udregne dit kondital, skal du sørge for at bruge den samme formel hver gang.

## Usikkerheder i Cooper-testen

12 minutters Cooper test er forbundet med nogen usikkerhed. Fx vil folk med ekstrem god løbeøkonomi få overvurderet deres iltoptagelse, og folk med meget dårlig [løbeøkonomi]({% link _posts/2019-12-16-running-economy.md %}) vil få undervurderet deres iltoptagelse.

McCutcheon et al (1990) fandt med at Cooper testen gave en systematisk underestimering på 4 ml/kg/min for deres forsøgsdeltagere, der havde en gennemsnitsalder på 25 år.

## Tabel over resultater fra Cooper-test

Her kan du se en tabel over normalværdier for distance for mænd og kvinder på [Cooper-testen](https://da.wikipedia.org/wiki/Coopertest).

### Mænd

| Alder | Meget godt | Godt | Nogenlunde | Dårligt | Meget dårligt |
|-|-|-|-|-|-|
| 11-14 | 2500+ m | 2400 - 2600 m | 2200 - 2399 m | 2100 - 2199 m | op til 1400 m |
| 15-16 | 2800+ m | 2500 - 2800 m | 2300 - 2499 m | 2200 - 2299 m | op til 2200 m |
| 17-20 | 3000+ m | 2700 - 3000 m | 2500 - 2699 m | 2300 - 2499 m | op til 2300 m |
| 21-29 | 2800+ m | 2400 - 2800 m | 2200 - 2399 m | 1600 - 2199 m | op til 1600 m |
| 30-39 | 2700+ m | 2300 - 2700 m | 1900 - 2299 m | 1500 - 1899 m | op til 1500 m |
| 40-49 | 2500+ m | 2100 - 2500 m | 1700 - 2099 m | 1400 - 1699 m | op til 1400 m |
| 50+ | 2400+ m | 2000 - 2400 m | 1600 - 1999 m | 1300 - 1599 m | op til 1300 m |

### Kvinder

| Alder | Meget godt | Godt | Nogenlunde | Dårligt | Meget dårligt |
|-|-|-|-|-|-|
| 11-14 | 1700+ m | 1400 - 1700 m | 1100 - 1400 m | 800 - 1100 m | op til 1600 m |
| 15-16 | 2100+ m | 2000 - 2100 m | 1700 - 1999 m | 1600 - 1699 m | op til 1600 m |
| 17-20 | 2300+ m | 2100 - 2300 m | 1800 - 2099 m | 1700 - 1799 m | op til 1700 m |
| 21-29 | 2700+ m | 2200 - 2700 m | 1800 - 2199 m | 1500 - 1799 m | op til 1500 m |
| 30-39 | 2500+ m | 2000 - 2500 m | 1700 - 1999 m | 1400 - 1699 m | op til 1400 m |
| 40-49 | 2300+ m | 1900 - 2300 m | 1500 - 1899 m | 1200 - 1499 m | op til 1200 m |
| 50+ | 2200+ m | 1700 - 2200 m | 1400 - 1699 m | 1100 - 1399 m | op til 1100 m |

## Referencer til Cooper-test

- Cooper, K. H. 1968. [“A Means of Assessing Maximal Oxygen Intake. Correlation between Field and Treadmill Testing”](https://pubmed.ncbi.nlm.nih.gov/5694044/). JAMA 203 (3): 201–4.
- Grant, S., K. Corbett, A. M. Amjad, J. Wilson, og T. Aitchison. 1995. “A Comparison of Methods of Predicting Maximum Oxygen Uptake.” _British Journal of Sports Medicine_ 29 (3): 147. [https://doi.org/10.1136/bjsm.29.3.147](https://doi.org/10.1136/bjsm.29.3.147).
- McCutcheon, M. C., S. A. Sticha, M. D. Giese, og F. J. Nagle. 1990. “A Further Analysis of the 12-Minute Run Prediction of Maximal Aerobic Power”. Research Quarterly for Exercise and Sport 61 (3): 280–83. <https://doi.org/10.1080/02701367.1990.10608692>.
- Grant, S., K. Corbett, A. M. Amjad, J. Wilson, og T. Aitchison. 1995. “A Comparison of Methods of Predicting Maximum Oxygen Uptake.” British Journal of Sports Medicine 29 (3): 147. <https://doi.org/10.1136/bjsm.29.3.147>.
- Zwiren, L. D., P. S. Freedson, A. Ward, S. Wilke, og J. M. Rippe. 1991. “Estimation of VO2max: A Comparative Analysis of Five Exercise Tests”. Research Quarterly for Exercise and Sport 62 (1): 73–78. <https://doi.org/10.1080/02701367.1991.10607521>.
