---
title: "To-punkts test på cykel"
permalink: /topunktstest/
excerpt: ""
language: da
header:
  overlay_image: https://i.ytimg.com/vi/zUyuUoU7lAQ/maxresdefault.jpg
  teaser: https://i.ytimg.com/vi/zUyuUoU7lAQ/maxresdefault.jpg
category:
  - Kondition
tags:
  - konditionstest
last_modified_at: 2019-03-06T23:14:14Z
toc: true
---

Du skal bruge en kondicykel der kan vise belastningen i watt. Dertil skal du kunne måle din puls mens du cykler - helst med et pulsur.

Du skal køre på to forskellige belastninger:

Den første belastning skal vælges således, at din puls stabiliseres i området 120-140 slag/min efter ca. 6 minutters cykling.

Den anden belastning skal vælges således, at din puls stabiliseres i området 150-170 slag/min efter yderligere 4 minutters cykling.

{% include video provider="youtube" id="Ej5UH8KrE5Q" %}

Indtast værdierne i nedenstående felter og tryk på Beregn!

{% include calculate-topunkttest.html %}

Du skal muligvis lave testen et par gange før du rammer den rigtigt. Testen bliver bedst, hvis du rammer to pulsværdier, der ikke ligger for tæt på hinanden (eksempelvis 130 og 160).

I beregningerne bagved testen anslåes din maxpuls udfra formlen 208 - 0,7 x alder.

Hvis du har målt din maxpuls, kan du evt. regne baglæns og indtaste den (forkerte) alder der giver den korrekte maxpuls.

Som på alle andre indirekte submaksimale tests er der en vis usikkerhed på resultatet. Usikkerheden skyldes først og fremmest den usikkerhed der på bestemmelse af maxpuls ud fra alderen.

NB. Testen er september 2005 blevet justeret for en afrundingsusikkerhed i beregningerne, der gav lidt for lave værdier, specielt ved lave kondital.
{: .notice .notice--info }

## Beregningerne bag To-punkts testen

De målte pulsværdier plottes mod de tilhørende arbejdsbelastninger. Herefter ekstrapolereres (forlænges) linien op til den målte maksimalpuls og den anslåede "maksimale aerobe arbejdsbelastning" aflæses (det blå punkt).

{% include figure image_path="https://web.archive.org/web/20070322002756im_/http://www.motion-online.dk/images/vo2/to_punktstest.gif" %}

Dette kan også skrives som en formel:

{% include figure image_path="https://web.archive.org/web/20070322002756im_/http://www.motion-online.dk/images/vo2/to_punktstest_formel1.gif" %}

Denne max-arbejdsbelastning omregnes så til en iltoptagelse via antagelser om nyttevirkning (23 %), iltens energetiske værdi (21,1 kJ pr. liter ilt) samt hvilestofskiftet (0,25 liter ilt pr. minut).

{% include figure image_path="https://web.archive.org/web/20070322002756im_/http://www.motion-online.dk/images/vo2/to_punktstest_formel2.gif" %}

Hvis man ønsker at beregne konditallet skal VO2max omregnes til ml ilt pr. minut (dvs. ganges med 1000) og divideres med kropsvægten i kg.

## Reference

Åstrand & Rodahl: Textbook of Work Physiology, 3rd ed. p. 373. 1986
