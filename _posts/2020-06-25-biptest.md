---
title: &title "Bip-test ⏱: Beregn dit kondital online og gratis [2021]"
permalink: /bip-test/
redirect_from:
  - /bib-test/
language: da
header:
  overlay_image: https://images.unsplash.com/photo-1502904550040-7534597429ae?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1549&q=80
  teaser: https://images.unsplash.com/photo-1502904550040-7534597429ae?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Kondition
tags:
  - test
  - beregner
  - løbetest
  - konditionstest
last_modified_at: 2021-05-30T08:14:14Z
toc: true
---

Bip-testen bruges som en præstationstest eller til at estimere deltagernes kondital og tracke udholdenheden over tid. Bip-testen er kendt under flere forskellige navne fx Multistage Fitness Test, Bip-test, Bleep-test, Yo-yo test og Shuttle run.

Her beskriver vi den oprindelige bibtest, som er en kontinuerlig test med stigende hastighed, som Jens Bangbo siden har revideret. Formålet med testen er at estimere deltagernes kondital i en test, som er let at sætte op.

I dette indlæg får du svar på følgende spørgsmål:

- Hvad er en bip-test?
- Finde lyden online til bip-testen
- Beregne dit kondital med resultaterne fra bip-testen
- Hvordan bliver du bedre til at løbe bip-test?
- Se dit resultat i et skema
- Hvorfor skal man lave en bip test?
- Hvordan laver man bip test?
- Hvor mange km er en bip test?
- Hvor langt kan man løbe på en bip-test?

## Hvad er bip-testen og yoyo-testen?

Bip-testen er **ikke** det samme som **yoyo**-testen. Den oprindelige bibtest bliver også kaldt 20 meter Multistage Fitness Test (MSFT). Siden har den danske fysiolog Jens Bangsbo lavet en variation af  bibtesten, som han kalder Yo-Yo udholdenhedstest, som fortsat er en kontinuerlig test. Han har lavet to niveauer af testen.

Den oprindelige biptest og første niveau af yoyo-testen minder om hinanden. De starter begge ved 8 km/t på første trin. Men yoyo-testen har to forskellige niveauer - og den findes i forskellige udgaver.

Det første niveau af Jens Bangsbos yoyo-test er lig med den oprindelige bibtest, mens niveau 2 starter på en højere løbehastighed og har forskellig øgning i hastighed mellem de enkelte hastighedsniveauer. 

Yoyo-testen har også **interval-varianter**, hvor der er små pauser undervejs. Intervalvarianten bruges ofte til at måle performance i boldspil.

Yoyo-testene kan kort opdeles sådan her:

| Navn                      | Beskrivelse | Tester | Betegnelse |
|---------------------------|-|-|-|
| Udholdenhedstest          | Kontinuerlig test                | Evne til at arbejde gennem længere tid uden pause | YYE1 / YYE2 |
| Interval-udholdenhedstest | Regelmæssige korte pauser på 5s  | Evne til at udføre intervalarbejde gennem længere tid | YYIE1 / YYIE2 |
| Interval-restitutionstest | Regelmæssige korte pauser på 10s | Evne til at komme sig efter intenst arbejde | YYIR1 / YYIR2 |

Alle yoyo-testene har to forskellige niveauer, så både begyndere og trænerede kan få noget ud af testene.

Her **beskriver vi Jens Bangsbos yoyo-test til udholdenhed (YYE1/YYE2)**, som  ligner den originale biptest. Jeg bruger i det følgende primært bib-test om testen, når jeg referer til udholdenhedstesten.

Hvis du har brug for at vide mere om interval-testene, så kan du kigge på et indlæg som handler om [yoyo-intervaltestene]({% link _posts/2020-06-25-yoyo-test.md %}).

## Om biptesten

Bip-testen og yoyo-testen kræver kun adgang til en bane og mulighed for at lytte til lyden fra testen. Det gør det let at teste en større gruppe på samme tid. Bip-testen har samme fordele som andre progressive test, fordi du bare skal følge tempoet i testen.

Bip-testen er meget anvendelig til især boldspillere, fordi der er vendinger med i testen, hvilket gør bevægelsesmønsteret sammenligneligt med bevægelser i boldspil. 

Yoyo-testen til udholdenhed løbes ud fra denne figur.

{% include figure image_path="https://www.theyoyotest.com/images/yo-yo-endurance.gif" caption="Opstilling til den originale biptest. Det er ikke nødvendigt at krydse linjen, men man skal sætte sin fod på linjen. Kilde: [www.theyoyotest.com](https://www.theyoyotest.com/)." alt="Bip-test opsætning til gratis biptest" %}

Du løber 20 meter, hvorefter du vender for at løbe tilbage igen. I biptesten skal du løbe så langt som muligt, hvor du rammer vendepunktet på samme tidspunkt som 'bippet'.

Tidsrummet til at gennemføre de 20 meter bliver kortere og kortere, så du skal løbe hurtigere og hurtigere i biptesten. Derfor kalder man også bip-testen en 'progressiv' test.

## Find lyden til bip-testen og kør den online

Du kan [Købe Yoyo-testen på CD hos Danmarks Idrætsforbund](https://www.dif.dk/da/forening/uddannelse/udgivelser/traening/yo-yo-s-testene-s-paa-s-cd), hvis du vil bruge bip test lyd på dansk. Du kan også finde filen til [20 minutters biptesten på Spotify](https://open.spotify.com/artist/54MkFWnHaqa1uWsHMpCmAy), hvis du vil have lyden på engelsk.

Husk at det er vigtigt, at du får fat i en lydfil, der passer med hastighederne i denne artikel. Ellers kan du ikke rigtigt bruge tabellerne og udregningerne. Du kan heldigvis også finde biptesten gratis online.

Forsvaret har lagt bip-testen ud på Youtube, så du kan køre den **gratis online**. Jeg foretrækker helt sikkert denne udgave, hvis jeg har mulighed for at afspille Youtube.

{% include video provider="youtube" id="FKwlkPAG-ss" %}

Du kan også finde bip-testen gratis på [exercise.dk](https://exercise.dk/kondition/14-bip-test), hvor du kan kan køre online testen i den integrerede afspiller.

## Instruktion til biptesten
 
1. Du skal opmåle en distance på 20 meter. Sørg for at vendepunktet er tydeligt markeret. Deltagerne kan med fordel varme op på banen til bip-testen.
3. Deltagerne gør sig klar bag den ene streg og begynder at løbe, når de hører det først bip.
4. Når det næste bip høres, så skal deltagerne røre den næste streg med mindst en fod på stregen. Hvis deltagerne er løbet for hurtigt, skal de stoppe og vente på bippet.
5. Når der skiftes til højere hastigheder, så markeres det med et dobbelt-bip.
6. Når deltagerne ikke længere kan følge den angivne hastighed, så registrerer du niveauet, du gik ud på. Niveauet kan være et præstationsmål i sig selv, eller du kan bruge det til at estimere konditallet ud fra bip-testen.

Her kan du se bip-testen online i praksis:

{% include video provider="youtube" id="9XgGPULnDxY" %}

Du kan lave biptest på mange forskellige typer underlag. Det bedste er at lave biptesten på samme underlag, som du fortrækker til din idræt. Hvis du bruger biptesten til at tracke fremgang, så er det vigtigt, at du gennemfører biptesten under de samme betingelser hver gang.

## Skema: Bip test og niveauer

Forløbet i bip-testen er som i den oprindelige protokol fra 1989, hvor man starter på 8,0 km/t og hastigheden øges med 0,5 km/t ca. hvert minut. Det er den samme hastighed som Forsvarets bip-test, som du kan se højere oppe.

Hvis du har brug for en tabel over hastigheden på de to forskellige niveauer, så kan du finde tabellerne her:

- [hastighederne for niveau 1](https://www.theyoyotest.com/table-YYEL1.htm)
- [hastighederne for niveau 2](https://www.theyoyotest.com/table-YYEL2.htm)

Skemaerne findes på 'The Complete Guide to the Yo-Yo Test'.

Der er publiceret flere forskellige studier med forslag til beregning af kondital udfra præstationen i testen, men vi har valgt her at beregne konditallet, så det svarer til de værdier, der fås fra 'Yo-Yo'-testen fra Danmarks Idrætsforbund.

## Hvor lang er bip-testen og hvor langt kan man løbe?

Bip-testen foregår på en 20 meter lang bane, som du løber mange gange. Hvis du ender med at løbe niveau 1 af testen helt ud, så ender du med at løbe 4460 meter med 17,5 km/t. Niveau 2 af testen starter på en højere hastighed, og løber du niveau 2 helt ud, så slutter du med at løbe 18 km/t og løbe i alt 3600 meter.

## Hvad er mit kondital baseret på bip-testen? [Skema]

Vi har lavet en udregner, der kan estimere dit kondital ud fra resultatet i yoyo-testen. Beregneren kan bruges både til niveau 1 og niveau 2 af testen.

Formularen er baseret på den tabel, som findes på [theyoyotest.com](https://www.theyoyotest.com/conversion-vo2max-yyet.htm). For det mest præcise resultat af dit kondital fra bip-testen, så skal du slå dit tal op i tabellen. Beregneren af kondital fra biptesten kan variere med 0,1 til 0,2 ml/kg/min i forhold til tabellen.

{% include calculate-beeptest.html %}

## Læs mere om Bip-testen

[The Yo-Yo Test](https://www.theyoyotest.com/){: .btn .btn--large .btn--success }

## Resultater: Længst på bip-testen

Topendsports har lavet en [liste](https://www.topendsports.com/testing/records/shuttle-run.htm) med de bedste resultater fra bip-testen. I listen diskuteres lidt med forskellige standarder. Det er ikke helt klar nøjagtigt, hvilken version af bib-testen de har brugt i disse forsøg.

### Mænd

| distance | name          | sport                    | notes                                                                             |
|----------|---------------|--------------------------|-----------------------------------------------------------------------------------|
| 17/1     | Jose Romero   | Australian Rules	VFL/AFL | Spiller hos North Melbourne (1988–1994) og Western Bulldogs (1995–2001)           |
| 17       | Sebastian Coe | Atletik                  | Et resultat som ofte bliver referereret til for den dygtige britiske mesterløber. |
| 17       | Lee Gong Dook | Fodbold                  | Premier League-spiller                                                            |

### Kvinder

| distance | name           | sport        | notes                                                                     |
|----------|----------------|--------------|---------------------------------------------------------------------------|
| 15/0     | Suzie Muirhead | Field Hockey | Test af New Zealand Field Hockey team (the Black Sticks) (fra marts 2007) |
| 15/0     | Diana Weavers  | Field Hockey | Test af New Zealand Field Hockey team (fra marts 2007)                    |

## Bip-testen bliver også brugt til at tracke fremgang

Den første del af [yoyo-restitutionstesten YYIR1]({% link _posts/2020-06-25-yoyo-test.md %}) bliver i stigende grad brugt som en del af opvarmningen for at tracke det nuværende niveau. Det vurderer jeg også, at udholdenhedstesten kan bruges til.

Hvis du måler pulsen i løbet af de første 6 minutter af testen og efterfølgende noterer hvor hurtigt pulsen falder i det første og andet minut efter testen _(heart rate recovery)_, så har du en indikation på, om din kredsløbstræning virker. 

## Referencer til biptesten

<details markdown="1">
  <summary>Se referencer om bip-testen</summary>

- Castagna, Carlo, Franco M. Impellizzeri, Karim Chamari, Domenico Carlomagno, og Ermanno Rampinini. 2006. “Aerobic Fitness and Yo-Yo Continuous and Intermittent Tests Performances in Soccer Players: A Correlation Study”. The Journal of Strength and Conditioning Research 20 (2): 320. <https://doi.org/10.1519/R-18065.1>.
- Thomas, Andrew, Brian Dawson, og Carmel Goodman. 2006. “The Yo-Yo Test: Reliability and Association with a 20-m Shuttle Run and VO(2max)”. International Journal of Sports Physiology and Performance 1 (2): 137–49. <https://doi.org/10.1123/ijspp.1.2.137>.
</details>
