---
title: &title "Bip-test: Beregn dit kondital gratis [2020]"
permalink: /bip-test/
redirect_from:
  - /bib-test/
language: da
header:
  overlay_image: https://images.unsplash.com/photo-1502904550040-7534597429ae?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1549&q=80
  teaser: https://images.unsplash.com/photo-1502904550040-7534597429ae?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Kondition
tags:
  - test
  - beregner
last_modified_at: 2020-06-11T08:14:14Z
toc: true
---

Bip-testen er en anerkendt test til at estimere deltagernes kondital og tracke udholdenhed over tid. Bip-testen er kendt under flere forskellige navne fx Multistage Fitness Test, Bip-test, Bleep-test, Yo-yo test og Shuttle run.

Her beskriver vi den oprindelige bibtest, som er en kontinuerlig test med stigende hastighed, som Jens Bangbo siden har revideret.

## Hvad er bip-testen og yoyo-testen?

Bip-testen er **ikke** det samme som **yoyo**-testen. Den oprindelige bibtest bliver også kaldt 20 meter Multistage Fitness Test (MSFT). Siden har den danske fysiolog Jens Bangsbo lavet en variation af  bibtesten, som han kalder Yo-Yo udholdenhedstest, som fortsat er en kontinuerlig test. Han har lavet to niveauer af testen.

Den oprindelige biptest og første niveau af yoyo-testen minder om hinanden. De starter begge ved 8 km/t på første trin. Men yoyo-testen har to forskellige niveauer - og den findes i forskellige udgaver.

Det første niveau af Jens Bangsbos yoyo-test er lig med den oprindelige bibtest, mens niveau 2 starter på en højere løbehastighed og for forskellig øgning i hastighed på niveauerne. 

Yoyo-testen har også **interval-varianter**, hvor der er små pauser undervejs. Intervalvarianten bruges ofte til at måle performance i boldspil.

Yoyo-testene kan kort opdeles sådan her:

| Navn                      | Beskrivelse | Tester | Betegnelse |
|---------------------------|-|-|-|
| Udholdenhedstest          | Kontinuerlig test                | Evne til at arbejde gennem længere tid uden pause | YYE1 / YYE2 |
| Interval-udholdenhedstest | Regelmæssige korte pauser på 5s  | Evne til at udføre intervalarbejde gennem længere tid | YYIE1 / YYIE2 |
| Interval-restitutionstest | Regelmæssige korte pauser på 10s | Evne til at komme sig efter intenst arbejde | YYIR1 / YYIR2 |

Alle yoyo-testene har to forskellige niveauer, så både begyndere og trænerede kan få noget ud af testene.

Her **beskriver vi Jens Bangsbos yoyo-test til udholdenhed (YYE1/YEE2)**, som  ligner den originale biptest. Jeg bruger i det følgende primært bib-test, men bruger også yoyo-test. 

Hvis du har brug for at vide mere om interval-testene, så kan du kigge på et indlæg som handler om yoyo-intervaltestene]({% link _posts/2020-06-25-yoyo-test.md %}).

## Om biptesten

Bip-testen og yoyo-testen har de fordele, at den ikke kræver særligt udstyr, at man let kan teste en større gruppe på samme tid, samt at man ikke selv skal disponere sin løbehastighed.

Bip-testen er meget anvendelig især til boldspillere, fordi der er vendinger med i testen. 

Yoyo-testen til udholdenhed løbes ud fra denne figur.

{% include figure image_path="https://www.theyoyotest.com/images/yo-yo-endurance.gif" caption="Opstilling til den originale biptest. Det er ikke nødvendigt at krydse linjen, men man skal sætte sin fod på linjen. Kilde: [www.theyoyotest.com](https://www.theyoyotest.com/)." %}

Du løber 20 meter, hvorefter du vender for at løbe tilbage igen. Formålet er at løbe så længe som muligt og ramme vendepunktet på samme tidspunkt som 'bippet'. 

Tidsrummet til at gennemføre de 20 meter falder hele tiden, så du skal løbe hurtigere og hurtigere. Derfor kalder man det en 'progressiv' test.

## Find lyden til bip-testen og kør den online

Du kan [Købe Yoyo-testen på CD hos Danmarks Idrætsforbund](https://www.dif.dk/da/forening/uddannelse/udgivelser/traening/yo-yo-s-testene-s-paa-s-cd), hvis du vil bruge bip test lyd på dansk. Du kan også finde filen til [20 minutters biptesten på Spotify](https://open.spotify.com/artist/54MkFWnHaqa1uWsHMpCmAy), hvis du vil have lyden på engelsk.

Husk at det er vigtigt, at du får fat i en lydfil, der passer med hastighederne i denne artikel. Ellers kan du ikke rigtigt bruge tabellerne og udregningerne til noget.

## Instruktion til biptesten
 
1. Du skal opmåle en distance på 20 meter. Det er en god ide, hvis der er en tydelig streg eller keglerne står relativt tæt.
2. Deltagerne i testen kan varme op på banen.
3. Deltagerne gør sig klar bag den ene streg og begynder at løbe, når de hører det først bip.
4. Når det næste bip høres, så skal man røre den næste streg med mindst en fod på stregen. Hvis deltagerne er løbet for hurtigt, skal de stoppe og vente på bippet.
5. Når der skiftes til højere hastigheder, så markeres det med et dobbelt-bip.
6. Når deltagerne ikke længere kan følge den angivne hastighed, så registrere du niveauet, du gik ud på. Du kan bruge niveauet i nedenstående beregner til at udregne dit kondital.

Her kan du se bip-testen online i praksis:

{% include video provider="youtube" id="9XgGPULnDxY" %}

Du kan lave biptest på mange forskellige typer underlag. Det bedste er at lave biptesten på samme underlag, som du fortrækker til din idræt. Hvis du bruger biptesten til at tracke fremgang, så er det vigtigt, at du gennefører biptesten under de samme betingelser hver gang.

## Skema: Bip test og niveauer

Forløbet i testen er som i den oprindelige protokol fra 1989, hvor man starter på 8,0 km/t og hastigheden øges med 0,5 km/t ca. hvert minut. 

Hvis du har brug for en tabel over hastigheden på de to forskellige niveauer, så kan du finde tabellerne her:

- [hastighederne for niveau 1](https://www.theyoyotest.com/table-YYEL1.htm)
- [hastighederne for niveau 2](https://www.theyoyotest.com/table-YYEL2.htm)

Skemaerne findes på 'The Complete Guide to the Yo-Yo Test'.

Der er publiceret flere forskellige studier med forslag til beregning af kondital udfra præstationen i testen, men vi har valgt her at beregne konditallet, så det svarer til de værdier, der fås fra 'Yo-Yo'-testen fra Danmarks Idrætsforbund.

## Hvad er mit kondital baseret på bip-testen? [Skema]

Vi har lavet en udregner, der kan estimere dit kondital ud fra resultatet i yoyo-testen. Beregneren kan bruges både til niveau 1 og niveau 2 af testen.

Formularen er baseret på følgende tabel, som findes på  [theyoyotest.com](https://www.theyoyotest.com/conversion-vo2max-yyet.htm). For det mest præcise resultat, så skal du slå dit tal op i tabellen, da beregneren kan variere med 0,1 til 0,2 ml/kg/min i forhold til tabellen.

{% include calculate-beeptest.html %}

## Læs mere om Bip-testen

[The Yo-Yo Test](https://www.theyoyotest.com/){: .btn .btn--large .btn--success }

## Resultater: Længst på bip-testen

Topendsports har lavet en [liste](https://www.topendsports.com/testing/records/shuttle-run.htm) med de bedste resultater fra bip-testen. I listen diskuteres lidt med forskellige standarder. Det er ikke helt klar nøjagtigt, hvilken version af bib-testen de har brugt i disse forsøg.

### Mænd

| distance | name          | sport                    | notes                                                                             |
|----------|---------------|--------------------------|-----------------------------------------------------------------------------------|
| 17/1     | Jose Romero   | Australian Rules	VFL/AFL | Spiller hos North Melbourne (1988–1994) og Western Bulldogs (1995–2001)           |
| 17       | Sebastian Coe | Atletik                  | Et resultat som ofte bliver referereret til for den dygtige britiske mesterløber. |
| 17       | Lee Gong Dook | Fodbold                  | Premier League-spiller                                                            |

### Kvinder

| distance | name           | sport        | notes                                                                     |
|----------|----------------|--------------|---------------------------------------------------------------------------|
| 15/0     | Suzie Muirhead | Field Hockey | Test af New Zealand Field Hockey team (the Black Sticks) (fra marts 2007) |
| 15/0     | Diana Weavers  | Field Hockey | Test af New Zealand Field Hockey team (fra marts 2007)                    |

## Bip-testen bliver også brugt til at tracke fremgang

Den første del af restitutionstesten YYIR1 bliver i stigende grad brugt som en del af opvarmningen for at tracke det nuværende niveau. Det vurderer jeg også, at udholdenhedstesten kan bruges til.

Hvis du måler pulsen i løbet af de første 6 minutter af testen og efterfølgende noterer hvor hurtigt pulsen falder i det første og andet minut efter testen (heart rate recovery), så har du en indikation på, om din kredsløbstræning virker. 

## Referencer til biptesten

- Castagna, Carlo, Franco M. Impellizzeri, Karim Chamari, Domenico Carlomagno, og Ermanno Rampinini. 2006. “Aerobic Fitness and Yo-Yo Continuous and Intermittent Tests Performances in Soccer Players: A Correlation Study”. The Journal of Strength and Conditioning Research 20 (2): 320. <https://doi.org/10.1519/R-18065.1>.
- Thomas, Andrew, Brian Dawson, og Carmel Goodman. 2006. “The Yo-Yo Test: Reliability and Association with a 20-m Shuttle Run and VO(2max)”. International Journal of Sports Physiology and Performance 1 (2): 137–49. <https://doi.org/10.1123/ijspp.1.2.137>.
