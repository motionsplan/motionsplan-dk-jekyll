---
title: &title "COD-tests: Tests af retningsskift"
seo_title: "Retningsskift: Test af Change Of Direction (COD)"
permalink: /retningsskift-test/
language: da
header:
  teaser: https://images.unsplash.com/photo-1608217034924-9e8ef080aa5d?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
category:
  - Tests
  - Eksplosivitet
tags:
  - træning
  - agility
  - eksplosivitet
  - sprinttest
last_modified_at: 2021-11-19T08:14:14Z
toc: true
---

_Change of direction_-tests (COD-tests) bruges til at måle, hvor dygtige deltagerne er til at lave retningsskift. En retningsskifttest bruges ofte til at sige noget om deltagerens behændighed eller agility.

Der findes en lang række forskellige måder at teste retningsskift på. Her kigger vi på nogle af de mest populære og brugte øvelser.

## 5-0-5

{% include figure image_path="https://www.scienceforsport.com/wp-content/uploads/2016/01/Figure-1-Test-configuration-for-the-5-0-5-agility-test.png" caption="Kilde: [scienceforsport.com](https://www.scienceforsport.com/5-0-5-agility-test/)" %}

Du kan læse mere om 5-0-5 testen hos [scienceforsport.com](https://www.scienceforsport.com/5-0-5-agility-test/), hvor der bl.a. diskuteres, hvordan man bedst muligt tager tid ift. hvor høje _timing_-gates bør være.

{% include video provider="youtube" id="ws0MsAy8t_4" %}

[Sayers (2014)](https://www.jsams.org/article/S1440-2440(14)00490-3/fulltext) stiller spørgsmål til, om 5-0-5-testen i virkeligheden tester _change of direction_.

## Illinois Agility Test

Illinois Agility Test (Getchell, 1979) bliver ofte brugt, og der findes veletablerede normer, hvis du vil sammenligne din præstation.

{% include figure image_path="https://www.topendsports.com/testing/images/agility-illinois.gif" caption="Kilde: [www.topendsports.com](https://www.topendsports.com/testing/tests/illinois.htm)" %}

## V-Cut

{% include figure image_path="https://www.researchgate.net/profile/Oliver-Gonzalo-Skok/publication/279730426/figure/fig1/AS:616377522061324@1523967261476/Schematic-illustration-of-V-cut-test-Players-run-from-the-point-A-following-lines.png" caption="Kilde: [www.researchgate.net](https://www.researchgate.net/figure/Schematic-illustration-of-V-cut-test-Players-run-from-the-point-A-following-lines_fig1_279730426)" %}

## Arrow Head Testen

[Arrow head testen](/arrowhead-test/) bruges bl.a. flittigt til at teste fodboldspillere.

Formålet med arrowhead testen er at teste hastighed, acceleration, kropskontrol og evnen til at skifte retning med forskellige vinkler.

{% include video provider="youtube" id="Zdq6X4QlRg4" %}

Arrowhead testen udføres på en bane, der ser sådan her ud. Keglerne skal stå som på tegningene, så det ligner en pilehoved.

{% include figure image_path="https://www.researchgate.net/publication/295831076/figure/fig1/AS:565257803841536@1511779370072/Arrowhead-agility-test.png" caption="Arrowhead Testen. Kilde: [www.researchgate.net](https://www.researchgate.net/figure/Arrowhead-agility-test_fig1_295831076)" %}

## 8-tals løbet: Politiets sprint test

En af kravene i de [fysiske tests til politiprøven](/politiets-fysiske-tests-krav-optagelsesproeve/) er 8-tals-løbet. Når du har adgang til en hal, så er det en rigtig let test at sætte op. Du skal bare bruge et par kegler.

{% include video provider="youtube" id="TbaBYiS7JrU" %}

## Hvordan kan jeg måle COD-tests?

[Carlos Balsalobre](https://www.carlos-balsalobre.com/) har lavet en app, som kan bruges til via videoanalyse at måle tiden på forskellige COD-tests. Du kan let downloade COD Timer som en del af IOS-appen [My Jump Lab](https://apps.apple.com/us/app/my-jump-lab/id1554077178), som er en ret genial [fitness app](/fitness-apps/).

I appen kan du lave følgende tests og relativt let tage tid dine spillere.

- 5-0-5
- Illinois Agility Test
- V-Cut
- 5+5

Du kan naturligvis også opstille mere avancerede baner med _timer_-gates, men det udstyr er noget dyrere.

## COD Deficit (CODD) for at måle _Agility_

[Topendsports.com](https://www.topendsports.com/testing/agility-cod-deficit.htm) forklarer om begrebet COD Deficit (CODD).

Hastigheden i retningsskiftene er kun et komponent af _agility_. Behændighed påvirkes også af balance, koordination, placeringen af tyngdepunktet, løbehastigheden, evnen til at accellere og hvor dygtig man er til testen.

De fleste tests af _change of direction_ (COD) bruger den totale tid til at gennemføre testen for at vurdere præstationen. Det meste af tiden i en test løber man imidlertid på en lige linje. Det kan gøre det vanskeligere at skelne mellem løbehastighed og evnen til at ændre retning.

Derfor er man også begyndt at bruge COD Deficit. Her sammenligner man tiden for at lave en COD-test med den tid, det tager at løbe samme distance i en lige linje.

Det er en simpel måde at identificere atletens evne til at ændre retning. Da man også ofte måler sprint-tiden i andre fitness-tests, så har du direkte adgang til tallene relativt hurtigt.

_COD Deficit_ er naturligvis specifikt i forhold til den _agility_-test, der bliver brugt. Testens resultat påvirkes af antallet af retningsskift og vinklen i retningsskiftene. Scoren påvirkes også af løbernes løbehastighed, da hurtigere løbere skal bremse mere ned, og højde og vægten af atleten, da der er et større momentum i retningsskiftene.

<details markdown="1" class="references">
  <summary><h2 id="references">Referencer</h2></summary>

- Nimphius, S, Geib, G, Spiteri, T, and Carlisle, D. "Change of direction" deficit measurement in division I American football players. J Aust Strength Cond, (21): 115–117, 2013.
- Nimphius S, Callaghan SJ, Spiteri T, Lockie RG. (2016). Change of Direction Deficit: A More Isolated Measure of Change of Direction Performance Than Total 505 Time. J Strength Cond Res. Nov;30(11):3024-3032
</details>
