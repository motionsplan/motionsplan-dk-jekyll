---
title: &title "Borg-skala: Intensitet- og snstrengelsesskala [Med PDF]"
permalink: /borg/
language: da
header:
  overlay_image: https://images.unsplash.com/photo-1486739985386-d4fae04ca6f7?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1652&q=80
  teaser: https://images.unsplash.com/photo-1486739985386-d4fae04ca6f7?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Viden om
tags:
  - anatomi
  - fysiologi
last_modified_at: 2020-08-11T08:14:14Z
toc: true
---

Jeg bruger ofte Borg-skalaen i min undervisning til at vurdere intensitet i træningen og ved tests. Jeg har researchet lidt på, hvad baggrunden for Borg-skalaen er, og hvordan skalaen for anstrengelse skal forstås.

Hvad er Borg-skala? **Borg-skalaen er et subjektivt værktøj til at vurdere intensitet med. Borg-skalaen er altså en vurdering af oplevet eller følt anstrengelse. Skalaen går fra 6-20, hvor 20 er maksimal anstrengelse. Den oprindelige tanke var, at den afspejler udøverens puls, hvis man sætter et 0 efter den vurderede anstrengelse.** 

## Den oprindelige Borg-skala
 
Borgskalaen er udformet af den svenske fysiolog, Gunnar Borg. Skalaen går fra 6-20, hvilket giver rigtig god mening, hvis man sætter et 0 efter tallene.

Derved kommer tallene på skalaen til at svare til et pulsområde, der går fra en hvilepuls på 60 og op til maksimal puls på 200. Det vil nogenlunde svare til en gennemsnitlig maxpuls for 20-årige. 

Rationalet bag Borgskalaen er, at der er overensstemmelse mellem ens selvvurderede følte anstrengelse og den pulsen.
Jeg har skrevet mere om [hvilepulsen](/hvilepuls/) og [maxpulsen](/test-max-puls/) her, hvis du er interesseret.

## Borgs oprindelige anstrengelsesskala
 
Borgskalalen kan i sin oprindelige form godt være lidt besværlig at anvende. Den oprindelige Borgskala kan ses her i tabellen:
 
| 7 | Meget meget let
| 9 | Meget let
| 11 | Ret let
| 13 | Noget anstrengende
| 15 | Anstrengende 
| 17 | Meget anstrengende 
| 19 | Meget, Meget anstrengende
 
Men hvordan føles _Noget anstrengende_ i forhold til _Anstrengende_? 
 
## Bearbejdet Borg-skala af Morten Zacho
 
Morten Zacho har i 2008 bearbejdet Borg-skalaen, så den er lettere at bruge i praksis. På den måde bliver Borg-skalaen lettere at forstå, når man træner eller bliver testet.

I praksis er det kun nødvendigt at skelne mellem udvalgte niveauer på skalaen. Borg 15 udfør fx skillelinjen mellem det, de fleste vil opfatte som moderat til hård træning. Typisk er det også det niveau, man typisk prøver at ramme til almindelige motionsaktiviteter.

{% include figure image_path="/assets/images/borg-skala-724x1024.jpg" caption="Borgskala bearbejdet af Morten Zacho, tidligere motion-online.dk" alt="Borgskalaen bearbejdet af Morten Zacho til motion-online.dk - Borg RPE skala" %}
 
Morten Zacho har altså tilføjet en lidt bedre forklaring på følelserne. Samtidig har han tilføjet en sundhedseffekt.

Borgskalaen er noget lettere at bruge end pulszoner, som man ofte ser rundt omkring. Træningseffekten i højre kolonne er det primære formål med træningen. Det er selvfølgelig også sundt at bevæge sig op over Borg 15.

## Opmærksomhedspunkter ved brug af Borg-skalaen

Følelsen af den lokale muskelanstrengelse kan godt påvirke ens opfattelse af den egentlige belastning på hele kredsløbet. Hvis man fx ikke er vant til at cykle, så kan man godt lokalt i lårmusklerne synes det er hårdt uden at hjertet arbejder særlig hårdt. Du skal altså vurdere både kredsløbet, musklerne og åndedrættet.

Jeg kan godt lide at anvende Borg-skalaen sammen med pulsmåling og forskellige intensiteter. På den måde kan man lære sin krop at kende, og man bliver bedre til at bruge skalaen til at vurdere intensiteten - og i sidste ende altså fornemme om man er i det rigtige træningsområde. 

For at bruge Borg-skalaen optimalt skal du kende på din egen krop, hvordan alle intensiteter føles. Du kan fx prøve at [teste din maksimale puls](/test-max-puls/) eller prøve en [Watt-max-test](/kondital-wattmax/), så får du en fornemmelse af, hvordan maksimalt anstrengende føles. Du kan også prøve at løbe 30 sekunder _allout_ efterfulgt af halvandet minuts pause og gøre det 4-8 gange.

Men tanken med Borg-skalaen er jo at undgå at skulle bruge pulsmåler, så prøv også at vurdere din træning uden pulsmåleren. Prøv mange forskellige intensiteter.

## Alternativer til Borgskalaen

I fitnessregi hænger der mange fortolkninger af Borgskalaen rundt omkring. Især hænger disse skalaer i spinninglokaler sammen med pulszoner. Skalaerne er inspireret af Borgs oprindelige Borg-skala, men flere af dem bruger efterhånden en intensitetsskala fra 1-10 (måske inspireret af CR10, som Borg også står bag, men som særligt er rettet mod lungepatienter). Denne intensitetsskala kaldes på engelsk _rate of perceived exertition_ (RPE).

## Rate of Perceived Exertion (RPE)

Princippet kaldes på engelsk [Rating of perceived exertion (RPE)](https://en.wikipedia.org/wiki/Rating_of_perceived_exertion) eller løst oversat: vurdering af oplevet anstrengelse.

Til konditionstræning kunne følgende RPE-skala bruges, hvor der også er pulszoner skrevet ind i:

{% include figure image_path="/assets/images/rpe-intensitetsskala.png" caption="Fysiologisk intensitetsskala baseret på Borgskalaen" alt="Fysiologisk intensitetsskala baseret på Borgskalaen - Borg RPE Skala" %}

RPE-skalaen er også adapteret til styrketræning. Jeg har skrevet lidt [mere om RPE-skalaen her](/rpe/), hvis du typisk laver styrketræning.

## Udførlig Borg-skala med følt anstrengelse

Morten Zacho har også lavet følgende version af Borg-skalaen, hvor du kan fornemme og lytte til kroppen, hvilken anstrengelse aktiviteten kræver.
 
Skalaen er kørt sammen med en RPE-vurdering fra 1-10.

{% include figure image_path="/assets/images/borgskala-udvidet-mol.jpg" caption="Borgskalaen bearbejdet af Morten Zacho, tidligere motion-online.dk" alt="Borgskalaen - Borg RPE skala bearbejdet af Morten Zacho til motion-online.dk" %}

Området omkring 4-7 RPE er det typisk for konditionstræning og almen aerob træning. I området fra 8-10 så skal det anaerob system også træde til.

{% include video provider="youtube" id="gaUfbQ9p9OU" %}

## Download Borg-skala som PDF

{% include figure image_path="/assets/images/borg-skala-724x1024.jpg" caption="Borgskala bearbejdet af Morten Zacho, tidligere motion-online.dk" alt="Download Borgs intensitetsskala i PDF til løb og træning - Borg -skala" %}

[<i class='fas fa-file-pdf'></i> Download Borg skala](/assets/pdf/borg-skala-a4-format.pdf){: .btn .btn--large .btn--danger }

{% include figure image_path="/assets/images/borg-skala-vandret.jpg" caption="Borgskala i en vandret version. Lavet med udgangspunkt i Morten Zacho, tidligere motion-online.dk" alt="Download Borgs anstrengelsesskala og Borgskalaen i PDF til løb og træning - Borg-skala" %}

[<i class='fas fa-file-pdf'></i> Download vandret version](/assets/pdf/borg-skala-vandret.pdf){: .btn .btn--large .btn--danger }
 
## Hvad kan jeg bruge Borg-skalaen til?

Vi bruger ofte skalaen i forbindelse med tests, men jeg bruger den også for at indikere, hvor hårdt arbejdet skal være i en given aktivitet. 

Borgskalaen er udviklet til konditionstræning, men den er også blevet adapteret til styrketræning som RPE-skalaen. Jeg har skrevet lidt [mere om RPE-skalaen her](/rpe/).

Hvis du vil teste dig selv med en cykelergometer test, der bygger på Borg-skalaen, så har jeg beskrevet [Borg 15 cykelergometertesten](/kondital-borg15/). 

## Referencer om Borg RPE skala

- Borg, G. 1970. “Perceived Exertion as an Indicator of Somatic Stress”. Scandinavian Journal of Rehabilitation Medicine 2 (2): 92–98.
- Borg, G. 1990. “Psychophysical Scaling with Applications in Physical Work and the Perception of Exertion.” Scandinavian Journal of Work, Environment & Health 16: 55–58. <https://doi.org/10.5271/sjweh.1815>.
