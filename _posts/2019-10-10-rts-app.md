---
title: "Reactive Training Systems App er gratis og genial til styrketræning"
language: da
permalink: /rts-app/
header:
  overlay_image: https://encrypted-tbn0.gstatic.com/images?q=tbn:ANd9GcRFaR_iXByzA99RrZX_LGpxkLNMo6_Zvt-Q5O44b3EGiLlOCG87
  teaser: https://encrypted-tbn0.gstatic.com/images?q=tbn:ANd9GcRFaR_iXByzA99RrZX_LGpxkLNMo6_Zvt-Q5O44b3EGiLlOCG87
category:
  - Styrketræning
tags:
  - træningslog
last_modified_at: 2019-03-10T08:39:32Z
---

[RPE]: Rate of Perceived Exertion

[Reactive Training Systems](http://www.reactivetrainingsystems.com/) er stiftet af Mike Tuchscherer, som selv har været elite-powerlifter og nu coacher folk i styrketræning. Mike Tuchscherer er fortaler for _autoregulerende_ træning - og hans metode er at rapportere RPE på de enkelte sæt. Ved at rapportere sets, reps, vægt og RPE i de enkelte øvelser, kan man lave en fornuftig træningslog, som kan danne basis for sin fremtidige træning.

Men al den data gør det ikke så godt i en håndskrevet træningslog - den bliver meget mere anvendelig, hvis den digitaliseres. Og Mike Tuchscherer virker til virkelig at vil hjælpe folk med at forbedre og autoregulere deres egen træning. Han har nemlig lavet en **gratis 'App'** på [Reactive Training Systems](http://www.reactivetrainingsystems.com/), hvor du kan lave din egen træningslog.

'App'en' fungerer udemærket på din smartphone, så den er lige til at tage med i træningscenteret. Du kan enten planlægge din træning hjemmefra og tage det som udgangspunkt for træningen, eller du kan logge den træning, du rent faktisk gennemfører i træningscenteret.

Her lader vi Mike forklare træningsloggen selv i to videoer:

{% include video provider="youtube" id="y_3I2e32EW4" %}

{% include video provider="youtube" id="ifD9IumIeuU" %}

Hvis du i øvrigt gerne vil være klogere på træning, så kan du med fordel følge lidt med på [Reactive Training Systems Youtube kanal](https://www.youtube.com/channel/UCs9S1Uqx7vYYzzQFkf5qcAg).

[Åbn din egen træningslog](https://www.reactivetrainingsystems.com/Authentication/LoginPage){: .btn .btn--info .btn--large }

## Øvelsen er ikke i programmet

Det er heldigvis let selv at oprette nye øvelser. Du kan selv bestemme, hvilke parametre man skal kunne stille for øvelserne; reps, vægt, distance og tid. Samtidig lægger du øvelserne i en kategori.

Jeg har fx med det samme lagt nogle af mine meget brugte øvelser ind: chinup, body rows og farmer walk.

Programmet fungerer også med såkaldte _modifiers_, som du også selv kan definere. Det betyder, at du ikke behøver at tilføje en øvelse for bænkpres med smalt greb eller bænkpres med håndvægte. Du vælger bare, at øvelsen har en _modifier_, og så kommer det til at fremgå af programmet - og programmet tracker din fremgang i øvelsen, hvor den tager højde for _modifieren_.

## Hvordan registrerer jeg følgende?

### Ikke på forhånd planlagte øvelser

Det er let at tilføje nye øvelser til træningen, mens du laver den. Du kan også let tilføje flere sæt, ændre vægten eller fjerne nogle sæt i løbet af træningen.

### Kropsvægtøvelser

Da du formentlig ikke vejer det samme gennem hele din træningskarriere, så kan du registrere dips, pullups og chinups med den totale vægt; altså din kropsvægt plus den ekstra vægt, du vælger at lave øvelsen med.

### Unilaterale øvelser (ensidige øvelser)

Når du laver unilaterale øvelser som fx bulgarian split-squat, så laver du øvelsen på samme måde på begge sider. RTS anbefaler, at du starter med din svageste side, og den svageste side bestemmer RPE for øvelsen.

### Supersets og Giant-sets

Du kan skrive i noterne, hvordan du gennemfører sættene. Du programmerer altså alle øvelserne som almindelige sæt, men noterer i noterne, hvordan du vælger at gennemføre træningsprogrammet.

### Densitet (tid det tager at udføre sættene)

Jeg synes densiteten kunne have været interessant også at registrere. Densiteten er den tid, det tager, at udføre arbejdet. Det er et træningsparameter, der vil fortælle noget om du er blevet stærkere over tid.

{% include figure image_path="https://articles.reactivetrainingsystems.com/wp-content/uploads/2018/03/JQE_0759-1024x731.jpg" caption="Billede fra Reactive Training Systems" alt="Billede fra Reactive Training Systems" %}
