---
title: "Vmax intervaller til cykling (Beregner)"
permalink: /vmax-cykling/
excerpt: "I Vmax-træning til cykling arbejder du med en intensitet i nærheden af din maksimale iltoptagelse. I denne beregner kan du udregne, hvor mange watt du skal træde med for at få en passende intensitet i intervallerne."
language: da
header:
  overlay_image: https://images.unsplash.com/photo-1499438075715-fc23ef376ab9?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=630&w=1200&q=10
  teaser: https://images.unsplash.com/photo-1499438075715-fc23ef376ab9?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: "Vmax-træning til cykling"
category:
  - Kondition
  - Cykling
tags:
  - konditionstræning
  - maksimal iltoptagelse
  - cykling
  - beregner
  - intervaltræning
last_modified_at: 2022-04-22T23:14:14Z
toc: true
---

V<sub>max</sub>-cykeltræning er cykelintervaller med en intensitet omkring den maksimale iltoptagelse. Her fåre du en beregner som kan beregne hvilken intensitet, du skal køre de enkelte cykelintervaller i.

Jeg har skrevet en [teoretisk gennemgang af V<sub>max</sub>-træning](/vmax/), som du kan læse først. V-max-cykeltræning er [intervaltræning](/intervaltraening/) omkring den maksimale iltoptagelse. Træningsformen er baseret på et træningsstudium af [Smith et al (1999)](https://journals.lww.com/acsm-msse/Fulltext/1999/06000/Effects_of_4_wk_training_using_Vmax_Tmax_on.19.aspx). . Hvis du vil have det bedste udbytte af træningen, så er det godt at lave en plan, der sikrer _progressivt overload_ i løbet af fx en måned, som de gjorde i det oprindelige studium.

Det oprindelige studium er lavet med løbere, men teoretisk set kan man overføre tankegangen bag studiet til cykling og roning også. [Morten Zacho](http://web.archive.org/web/20110606133951/http://www.motion-online.dk/konditionstraening/kondition_-_artikler/vmax-traening/){:rel="nofollow"} foreslår også V<sub>max</sub> træning til cykling.

## Cykelprogrammet baseret på studiet

Opvarmningen i studiet foregik først med fem minutter ved selvvalgt hastighed, lidt udstrækning og derefter 5 minutter på 60% V<sub>max</sub>. Alle træninger sluttede med 5-10 minutters aktiv restitution.

Jeg kan ikke finde informationer om pausetider eller pauseintensitet mellem intervallerne. I lignende protokoller for at flytte VO<sub>2</sub>max, så har man brugt _work/rest_-ratio på 2:1, så jeg har valgt som standard at sætte pausetiderne til halvdelen af intervallerne. Intensiteten i pausen har jeg valgt at sætte til samme intensitet, som bruges på restitutionsløbene. Du kan selv i løbeprogramberegneren ændre denne procentdel.

| Uge | Session 1 | Session 2 (restitution) | Session 3 |
|-|-|-|-|
| 1 | 6 intervaller @ 75% T<sub>max</sub> | 30 minutter @ 60% V<sub>max</sub> | 6 intervaller @ 65% T<sub>max</sub> |
| 2 | 6 intervaller @ 60% T<sub>max</sub> | 30 minutter @ 60% V<sub>max</sub> | 6 intervaller @ 65% T<sub>max</sub> |
| 3 | 6 intervaller @ 70% T<sub>max</sub> | 30 minutter @ 60% V<sub>max</sub> | 6 intervaller @ 60% T<sub>max</sub> |
| 4 | 6 intervaller @ 75% T<sub>max</sub> | 30 minutter @ 60% V<sub>max</sub> | 6 intervaller @ 65% T<sub>max</sub> |

I studiet træner de højintensive intervaller to gange om ugen, mens de lavede [restitutionstraening](/restitutionstraening/) en gang om ugen, men du kan også få fremgang ved at indføre træningsformen en gang om ugen. Du kan overveje at starte dit eget program med 60% af T<sub>max</sub> for at kunne lave progressivt overload de følgende uger.

## Beregning af V<sub>max</sub> til cykel

Det oprindelige studium er lavet med løbere, men teoretisk set kan man overføre tankegangen bag studiet til cykling og roning også. Morten Zacho foreslår også [V<sub>max</sub> træning til cykling](http://web.archive.org/web/20110606133951/http://www.motion-online.dk/konditionstraening/kondition_-_artikler/vmax-traening/){:rel="nofollow"}.

Du kan også bruge V<sub>max</sub> træning på cykel, hvis du har adgang til en cykel, der kan vise din watt-belastning.

Du kan finde din V<sub>max</sub> ved at køre [Watt Max konditionstesten](/kondital-wattmax/) på en cykel med wattmåler - eller du kan estimere din V<sub>max</sub>, hvis du kender din maksimale iltoptagelse i denne beregner. Beregneren udnytter viden fra Watt-max-testen, hvor du udregner VO<sub>2</sub>max på baggrund af _maximal power output_. Beregneren her regner baglæns.

{% include calculate-vmax-biking-estimate.html %}

For at køre V<sub>max</sub>-træning på cykel skal du gøre følgende:

1. Indtast værdierne for V<sub>max</sub> og T<sub>max</sub> ind i nedenstående beregner.
2. Nu har du et forslag til intervaller på cykel efter V<sub>max</sub>-træningsmetoden.

Programmet for V<sub>max</sub>-træning er hårdt, og det er hensigten for at flytte VO<sub>2</sub>max. Hvis ikke du kan gennemføre programmet, så kan du justere lidt på tiderne og belastningen. Jeg ville nok først forsøge at gøre pauserne lidt længere.

Du kan supplere din træning med V<sub>max</sub>-træning maksimalt 1-2 gange pr. uge, så du også kan nå at restituere fra træningen igen.

{% include calculate-vmax-intervals.html unit="watt" module="biking" %}

## Konklusion

Vmax-cykelintervaller er et forslag til at lave nogle benhårde intervaller på cyklen for at flytte din maksimale iltoptagelse. Du kan se mange andre forslag til [cykelintervaller](/intervaltraening-cykling/) og [intervaltræning](/intervaltraening/).
