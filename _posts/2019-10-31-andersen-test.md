---
title: &title "Andersen Test: Beregn kondital for børn og unge"
seo_title: "Andersen Test: Find kondital for børn og unge (Beregner)"
description: "Vil du finde kondital for børn og unge? Download skema og beregner til Andersen testen, som er konditionstest, der er let at organisere."
permalink: /andersen-test/
language: da
header:
  overlay_image: https://images.unsplash.com/photo-1582948818273-b8fdb032a863?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=630&w=1200&q=10
  teaser: https://images.unsplash.com/photo-1582948818273-b8fdb032a863?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
  caption: *title
category:
  - Kondition
  - Løb
meta:
  name: Andersen Test
  measures: VO2max og kondital
  type: løbetest
  equipment: løbebane
  max: maksimal test
  direct: indirekte test
  target: børn
tags:
  - konditionstræning
  - maksimal iltoptagelse
  - konditionstest
  - løbetest
  - løb
  - testberegner
  - test
last_modified_at: 2024-01-11T08:14:14Z
feature_row:
  - image_path: /assets/images/freebies/andersen-notering.png
    url: https://docs.google.com/spreadsheets/d/1DAZYECM3dNR-sH3zxzczyVFmYqHlWR8__MdUSmvqbIY/copy?usp=sharing
    title: "Skema til Andersen Testen"
    excerpt: "Der printes et noteringsark til hver elev. Man krydser af for hver 20 meter der er løbet."
    btn_class: btn--success
    btn_label: "<i class='fas fa-file-excel'></i> Lav en kopi"
    rel: nofollow noopener
  - image_path: /assets/images/freebies/andersen-sheet.png
    url: https://docs.google.com/spreadsheets/d/1-X2FCa4TrjKbJivHk1LSAMjFquvGvWIONRexc97ifhM/copy?usp=sharing
    title: "Beregn kondital fra Andersen Testen"
    excerpt: "Her kan du hente et regneark, hvor du taster alle elevers resultater ind. Arket er kodet til at udregne elevernes kondital."
    btn_class: btn--success
    btn_label: "<i class='fas fa-file-excel'></i> Lav en kopi i Google Sheet"
    rel: nofollow noopener
---

Andersen testen er en [konditionstest](/kondition/tests/), hvor du skiftevis løber og holde pause i 10 minutter. Testen kan bruges til at estimere konditallet på gruppeniveau. Testen er særligt velegnet til børn og kan udføres med større grupper, hvor alle er aktivitet undervejs.

Andersen testen bliver ofte brugt til at test af børns kondition. Det er også den konditest til børn, der anbefales af [Dansk Skoleidræt](https://skoleidraet.dk/sundhedsundervisning/inspiration-og-materialer/konditest/).

Testen er let at udføre og let at organsiere.

Testen er egnet fordi den ikke udstiller _ikke_ de mest utrænede børn, da man ikke umiddelbart kan se, hvem der har løbet kortest og længst, fordi man hele tiden løber frem og tilbage på samme bane. Derfor kan testen være et godt alternativ til [Coopers 12 minutters løbetest](/cooper-test/).

Testen er videnskabeligt dokumenteret og valideret ([Aadland et al 2014](https://www.ncbi.nlm.nih.gov/pmc/articles/PMC4201545/)), men datagrundlaget for testen er lidt spinkelt. Derfor er udregningen af konditallet ud fra testen behæftet med flere ting, du skal være opmærksom på.

## Hvad er Andersen Test?

Andersen Testen er en konditionstest for børn og unge udviklet af professor [Lars Bo Andersen (2008)](https://pubmed.ncbi.nlm.nih.gov/18997644/). Testen foregår på en 20 meter lang bane, hvor deltagerne skal løbe fra side til side. Deltagerne skal løbe i 15 sekunder og holder pause i 15 sekunder. Det gør de 20 gange, så testen tager altså kun 10 minutter at gennemføre.

Testen er bl.a. blevet brugt til at teste alle børn i Svendborg-projektet. Fordelene ved testen er, at den er let at organisere. Hvis du fx har en hal, så svarer de 20 meter til bredden på en håndboldbane.

Du kan udregne elevernes kondital ud fra testens resultat. Men sørg for at læse lidt videre for at forstå mere om udregningen.

## Instruktion til Andersens Test

Du kan se mere om Andersen testen i følgende Youtube-video.

{% include video provider="youtube" id="daUeclmmico" %}

Hvis du foretrækker at læse, hvordan du laver testen, så tjek her:

- Banen til Andersen Testen skal være 20 m lang og markeres med en streg i hver ende.
- Stil fx kegler for hver 5. meter på banen. Dette gør måling af distance nemmere.
- Deltagerne løber frem og tilbage mellem stregerne. Ved hver vending skal deltageren sætte foden på stregen og røre gulvet med hånden.
- Deltagerne løber i 15 sekunder og holder pause i 15 sekunder. Det letteste er klart at have forberedt enten en automatisk timer eller et stykke musik, der angiver intervallerne. Se lidt længere nede på siden for forslag til, hvordan du tager tid.
- Testen varer i alt 10 minutter. Deltagerne skal altså løbe 20 intervaller i alt.
- Klassen kan fx deles op i 2 hold. Det ene hold løber, og det andet hold tæller, hvor mange baner de løber. Bagefter byttes der.
- Husk at eleverne skal varme grundigt op før testen, 5-10 minutter efterfulgt af nogle minutters pause.

Det kan være en god ide at prøve testen to gange, så eleverne lærer hvordan de skal pace sig selv i testen for at kunne løbe så langt som muligt. Som med alle tests er der altid en læringseffekt i tests.

## Beregn kondital med Andersen Testen

{% include calculator/calculate-fitness-andersen-test.html %}

## Test-materiale til Andersens Test

Hvis du gerne vil lave testen, så er der nogle dokumenter her, som du kan bruge.

{% include feature_row type="right" %}

## Timer til Andersen testen

Det kan være en fordel at have noget musik til testen eller en _timer_, så du ikke behøver at tage tid undervejs. Du kan finde timere på Youtube, men du kan også bruge din egen interval timer.

Når jeg skal tage tid på fx [cirkeltræning](/cirkeltraening/) bruger jeg selv den gratis app **[Interval timer](https://play.google.com/store/apps/details?id=cc.dreamspark.intervaltimer&hl=da){: rel="nofollow noopener" }** (som dog har reklamer) fra Google Play Store. Her kan jeg sætte intervallerne op, som jeg gerne vil have dem. Så kan jeg spille musik fra fx Spotify eller Youtube Music i baggrunden, og så bipper app’en, når intervallerne er gået. På IOS så ved jeg mange er glade for denne [Interval timer](https://apps.apple.com/us/app/interval-timer-hiit-workouts/id406473568){: rel="nofollow noopener" }.

{% include figure image_path="/assets/images/blog/andersen-test-timer.png" caption="Andersen Test timer med 20 gentagelser af 15/15 lavet på [www.intervaltimer.com](https://www.intervaltimer.com/timers/11192285-andersen-test){: rel='nofollow noopener' }." alt="Andersen Test Timer" %}

Du kan også finde videoer på Youtube, fx denne timer til at styre tiden undervejs.

{% include video provider="youtube" id="tOh-Lgz-eYg" %}

## Har jeg et godt kondital?

Nedenunder har jeg sakset kondital for børn og unge fra [tabellerne over normale kondital](/kondital/).

Du kan altså sammenligne dit resultat fra Andersen Testen med andre børn på din alder.

### Kondital for piger

| Alder	| Meget lavt | Lavt	| Middel | Højt | Meget højt |
|-|-|-|-|-|-|
| 5-14 år | < 34 | 35-39 | 40-47 | 48-51 | > 52 |
| 15-19 år | < 28 | 29-34 | 35-43 | 44-48 | > 49 |

### Kondital for drenge

| Alder | Meget lavt | Lavt | Middel | Højt | Meget højt |
|-|-|-|-|-|-|
| 5-14 år | < 38 | 38-43 | 44-51 | 52-56 | > 57 |
| 15-19 år | < 43 | 44-48 | 49-56 | 57-61 | > 62 |

## Hvad er formlen til at udregne konditallet med Andersen Testen?

Andersen testen benytter denne formel for at udregne konditallet. Det er den samme formel, vi bruger i beregneren ovenfor.

Kondital = 18,38 + (0,03301 x løbedistance) – (5,92 x dit køn)

Hvis du er en dreng = 0, mens en pige = 1 for dit køn.

## Reliabilitet og validitet for testen

[Aadland et al (2014)](https://www.ncbi.nlm.nih.gov/pmc/articles/PMC4201545/) undersøgte validitet og reliabilitet for 10-årige børn. De fandt testen valid og reliabel på gruppeniveau, men gør opmærksom på, at der naturligvis er individuelle forskelle.

> The Andersen test provided reliable and valid data on a group level. However, a substantial degree of individual variability was found for estimates of VO2peak. Researchers should be aware of the amount of noise in indirect tests that estimate aerobic fitness.
>
> --- <cite>[Aadland et al (2014)](https://www.ncbi.nlm.nih.gov/pmc/articles/PMC4201545/)</cite>

Aadland et al (2014) konkluderer også, at du bør lave to tests for at få valide resultater. Det skyldes bl.a. en læringseffekt ved testen. Når du prøver den anden gang, så ved du hvor meget gas du kan give den.

Den store inter-individuelle variation i data gør som sagt, at testen ikke er så pålidelig til at estimere et individuelt kondital uanset alder. 

## Alternativ formel til udregning af kondital

Aadland et al (2014) foreslår en ny formel for testen, der giver en bedre forudsigelse på resultaterne på de 10-årige børn i dette studium.

VO<sub>2peak</sub> = 23,262 + 0,050 * Andersen distance – 3,858 * køn – 0,376 * kropsvægt (kg)

Hvis du er en dreng = 0, mens en pige = 1 for dit køn.

## Hvorfor er der forskel på piger og drenge?

I regressionen i testen holder forskerne konditallet fra en max-test op mod den distance forsøgsdeltagerne løber i testen.

Men konditallet kan formentlig ikke alene forklare variationen i løbedistance mellem personer.

Andre faktorer spiller også ind.

I formlerne får pigerne et lavere kondital, selvom de løber den samme distance.

Hvordan kan det være?

Først og fremmest skyldes det naturligvis, at pigerne i studierne generelt får målt et lavere kondital i max-testen end drengene. Når formlen er baseret på en ren regressionslinje med løbedistancen, så får de en lavere skæring på y-aksen.

Det er den direkte forklaring på, at der er en kønsforskel i formlen.

Men hvad kan forklaringen så være på, at piger ved samme distance får et lavere kondital.

Kondital mellem piger og drenge kan ikke sammenlignes direkte. Konditallet er skaleret med kropsvægt og ikke med fedtfri masse. Det gør at kondital ikke kan sammenlignes en til en.

En anden mulig forklaring kan også være bevægelsesøkonomi. Jo mere energiøkonomisk man kan løbe og vende i testen, desto mindre kondital behøver du for at yde mere i testen. Hvis pigerne har en bedre bevægelsesøkonomi end drengene, så skal de altså bruge mindre ilt på at løbe de 1000 meter.

Men først og fremmest skal du altså være varsom med at betragte konditallet som alt for præcist på individ-niveau - og være opmærksom på at kondital er skaleret med vægten og ikke den fedtfri masse.

Piger har typisk en højere fedtprocent, og da fedt ikke forbruger ilt, så vil de også skaleret ift. vægt have en lavere iltoptagelse.

## Andre konditionstests til børn

Andersen-testen er en fin konditionstest, når du har en større gruppe børn, som du gerne vil teste på en gang. Hvis du har brug for en anden præcis konditionstest til børn, så kan du også bruge [Watt-max testen på cykel for børn](/kondital-wattmax-boern/). Denne test kræver imidlertid, at du har adgang til et præcist cykelergometer.

Ellers kan du naturligvis også prøve [bip-testen](/bip-test/). Fordelen ved bip-testen er, at her skal deltagerne ikke lære at pace testen, fordi de bare skal følge tempoet i testen. Det er fordelen ved en ramp-test.

## Referencer

<details markdown="1">
  <summary>Se referencer</summary>

- Andersen, Lars Bo; Andersen, Thor-Einar; Andersen, Eivind; Anderssen, Sigmund A. An intermittent running test to estimate maximal oxygen uptake: the Andersen test. Journal of Sports Medicine and Physical Fitness, Vol. 48, No. 7, 01.12.2008, p. 434-437.
- Aadland E, Terum T, Mamen A, Andersen LB, Resaland GK. The Andersen aerobic fitness test: reliability and validity in 10-year-old children. PLoS One. 2014;9(10):e110492. Published 2014 Oct 17. doi:10.1371/journal.pone.0110492
</details>

{% comment %}

Measurement of aerobic fitness by determining peak oxygen consumption (VO2peak) is often not feasible in children and adolescents, thus field tests such as the Andersen test are required in many settings, for example in most school-based studies. This study provides cross-validated prediction equations for VO2peak based on the Andersen test in 10 and 16-year-old children. We included 235 children (n = 113 10-year olds and 122 16-year olds) who performed the Andersen test and a progressive treadmill test to exhaustion to determine VO2peak. Joint and sex-specific prediction equations were derived and tested in 20 random samples. Performance in terms of systematic (bias) and random error (limits of agreement) was evaluated by means of Bland-Altman plots. Bias varied from −4.28 to 5.25 mL/kg/min across testing datasets, sex, and the 2 age groups. Sex-specific equations (mean bias −0.42 to 0.16 mL/kg/min) performed somewhat better than joint equations (−1.07 to 0.84 mL/kg/min). Limits of agreement were substantial across all datasets, sex, and both age groups, but were slightly lower in 16-year olds (5.84-13.29 mL/kg/min) compared to 10-year olds (9.60-15.15 mL/kg/min). We suggest the presented equations can be used to predict VO2peak from the Andersen test performance in children and adolescents on a group level. Although the Andersen test appears to be a good measure of aerobic fitness, researchers should interpret cross-sectional individual-level predictions of VO2peak with caution due to large random measurement errors.

https://onlinelibrary.wiley.com/doi/epdf/10.1111/sms.12985

3.3 Predicting peak oxygen uptake with Andersen test
Using the original equation for boys and girls suggested by Andersen et al. (2008), under-estimated the average rV̇O2peak for 10-year-olds in this study with 5.9 ml·kg−1·min−1. The Ahler study, involving 9-year-olds, under-estimated rV̇O2peak with 2.4 ml·kg−1·min−1. Only AT was included in these equations. The equations set out by Aadland et al. (Aadland et al., 2014, 2018) used BM in addition to AT. The 2014 equation (10-year-olds) over-estimated the rV̇O2peak with 4.0 ml·kg−1·min−1. The 2017 equation (10-year-olds) also over-estimated the rV̇O2peak: 4.9 ml·kg−1·min−1.

With AT and BM as variables, the R2 for the different ways of expressing oxygen uptake ranged from 0.559 (Boys, rV̇O2peak) to 0.271 (Girls, fV̇O2peak), The Mean Absolute Per centage Error (MAPE) was approximately 11%. See Table 2.
https://www.frontiersin.org/articles/10.3389/fphys.2022.976505/full
{% endcomment %}