---
title: &title "Andersen Test: Beregn kondital for børn og unge"
seo_title: "Andersen Test: Find kondital for børn og unge (Beregner)"
description: "Vil du finde kondital for børn og unge? Download skema og beregner til Andersen testen, som er konditionstest, der er let at organisere."
permalink: /andersen-test/
language: da
header:
  overlay_image: https://images.unsplash.com/photo-1582948818273-b8fdb032a863?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&height=630&w=1200&q=10
  teaser: https://images.unsplash.com/photo-1582948818273-b8fdb032a863?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&height=300&w=400&q=10
  caption: *title
category:
  - Kondition
  - Løb
tags:
  - konditionstræning
  - maksimal iltoptagelse
  - konditionstest
  - løbetest
  - løb
  - beregner
  - test
last_modified_at: 2022-05-20T08:14:14Z
toc: true
feature_row:
  - image_path: /assets/images/freebies/andersen-notering.png
    url: https://docs.google.com/spreadsheets/d/1DAZYECM3dNR-sH3zxzczyVFmYqHlWR8__MdUSmvqbIY/copy?usp=sharing
    title: "Skema til Andersen Testen"
    excerpt: "Der printes et noteringsark til hver elev. Man krydser af for hver 20 meter der er løbet."
    btn_class: btn--success
    btn_label: "<i class='fas fa-file-excel'></i> Lav en kopi"
    rel: nofollow noopener
  - image_path: /assets/images/freebies/andersen-sheet.png
    url: https://docs.google.com/spreadsheets/d/1-X2FCa4TrjKbJivHk1LSAMjFquvGvWIONRexc97ifhM/copy?usp=sharing
    title: "Beregn kondital fra Andersen Testen"
    excerpt: "Her kan du hente et regneark, hvor du taster alle elevers resultater ind. Arket er kodet til at udregne elevernes kondital."
    btn_class: btn--success
    btn_label: "<i class='fas fa-file-excel'></i> Lav en kopi i Google Sheet"
    rel: nofollow noopener
---

Andersen testen er en [konditionstest](/test-kondition-konditest-kondital/), som er særligt velegnet til børn. Andersens test er let at udføre med mange børn og alle er aktiveret undervejs.

Andersen testen er særlig god til test af børn, og det er også den konditest til børn, der anbefales af [Dansk Skoleidræt](https://skoleidraet.dk/sundhedsundervisning/inspiration-og-materialer/konditest/). Testen er videnskabeligt dokumenteret og valideret ([Aadland et al 2014](https://www.ncbi.nlm.nih.gov/pmc/articles/PMC4201545/)), og den er samtidig meget nem at udføre og organisere.

Testen udstiller heller _ikke_ de mest utrænede børn, da man ikke umiddelbart kan se, hvem der har løbet kortest og længst, fordi man hele tiden løber frem og tilbage på samme bane. Derfor kan testen være et godt alternativ til [Coopers 12 minutters løbetest](/cooper-test/).

## Hvad er Andersen Test?

Andersen Testen er en konditionstest for børn og unge udviklet af professor [Lars Bo Andersen (2008)](https://pubmed.ncbi.nlm.nih.gov/18997644/). Testen foregår på en 20 meter lang bane, hvor deltagerne skal løbe fra side til side. Deltagerne skal løbe i 15 sekunder og holde pause i 15 sekunder. Det gør de 20 gange, så testen tager altså kun 10 minutter at gennemføre.

Testen er bl.a. blevet brugt til at teste alle børn i Svendborg-projektet. Fordelene ved testen er, at den er let at organisere. Hvis du fx har en hal, så svarer de 20 meter til bredden på en håndboldbane.

## Instruktion til Andersens Test

Du kan se mere om Andersen testen i følgende Youtube-video.

{% include video provider="youtube" id="daUeclmmico" %}

Hvis du foretrækker at læse, hvordan du laver testen, så tjek her:

- Banen til Andersen Testen skal være 20 m lang og markeres med en streg i hver ende.
- Stil fx kegler for hver 5. meter på banen. Dette gør måling af distance nemmere.
- Deltagerne løber frem og tilbage mellem stregerne. Ved hver vending skal deltageren sætte foden på stregen og røre gulvet med hånden.
- Deltagerne løber i 15 sekunder og holder pause i 15 sekunder. Det letteste er klart at have forberedt enten en automatisk timer eller et stykke musik, der angiver intervallerne. Se lidt længere nede på siden for forslag til, hvordan du tager tid.
- Testen varer i alt 10 minutter. Deltagerne skal altså løbe 20 intervaller i alt.
- Klassen kan fx deles op i 2 hold. Det ene hold løber, og det andet hold tæller, hvor mange baner de løber. Bagefter byttes der.
- Husk at eleverne skal varme grundigt op før testen, 5-10 minutter efterfulgt af nogle minutters pause.

## Beregn kondital med Andersen Testen

{% include calculate-fitness-andersen-test.html %}

## Test-materiale til Andersens Test

Hvis du gerne vil lave testen, så er der nogle dokumenter her, som du kan bruge.

{% include feature_row type="right" %}

## Timer til Andersen testen

Det kan være en fordel at have noget musik til testen eller en _timer_, så du ikke behøver at tage tid undervejs. Du kan finde timere på Youtube, men du kan også bruge din egen interval timer.

Når jeg skal tage tid på fx [cirkeltræning](/cirkeltraening/) bruger jeg selv den gratis app **[Interval timer](https://play.google.com/store/apps/details?id=cc.dreamspark.intervaltimer&hl=da){: rel="nofollow noopener" }** (som dog har reklamer) fra Google Play Store. Her kan jeg sætte intervallerne op, som jeg gerne vil have dem. Så kan jeg spille musik fra fx Spotify eller Youtube Music i baggrunden, og så bipper app’en, når intervallerne er gået. På IOS så ved jeg mange er glade for denne [Interval timer](https://apps.apple.com/us/app/interval-timer-hiit-workouts/id406473568){: rel="nofollow noopener" }.

{% include figure image_path="/assets/images/blog/andersen-test-timer.png" caption="Andersen Test timer med 20 gentagelser af 15/15 lavet på [www.intervaltimer.com](https://www.intervaltimer.com/timers/11192285-andersen-test){: rel='nofollow noopener' }." alt="Andersen Test Timer" %}

Du kan også finde videoer på Youtube, fx denne timer til at styre tiden undervejs.

{% include video provider="youtube" id="tOh-Lgz-eYg" %}

## Reliabilitet og validitet for testen

[Aadland et al (2014)](https://www.ncbi.nlm.nih.gov/pmc/articles/PMC4201545/) undersøgte validitet og reliabilitet for 10-årige børn. De fandt testen valid og reliabel på gruppeniveau, men gør opmærksom på, at der naturligvis er individuelle forskelle.

> The Andersen test provided reliable and valid data on a group level. However, a substantial degree of individual variability was found for estimates of VO2peak. Researchers should be aware of the amount of noise in indirect tests that estimate aerobic fitness.

--- <cite>[Aadland et al (2014)](https://www.ncbi.nlm.nih.gov/pmc/articles/PMC4201545/)</cite>

## Har jeg et godt kondital?

Nedenunder har jeg sakset kondital for børn og unge fra [tabellerne over normale kondital](/kondital/). Du kan altså sammenligne dit resultat fra Andersen Testen med andre børn på din alder.

### Kondital for piger

| Alder	| Meget lavt | Lavt	| Middel | Højt | Meget højt |
|-|-|-|-|-|-|
| 5-14 år | < 34 | 35-39 | 40-47 | 48-51 | > 52 |
| 15-19 år | < 28 | 29-34 | 35-43 | 44-48 | > 49 |

### Kondital for drenge

| Alder | Meget lavt | Lavt | Middel | Højt | Meget højt |
|-|-|-|-|-|-|
| 5-14 år | < 38 | 38-43 | 44-51 | 52-56 | > 57 |
| 15-19 år | < 43 | 44-48 | 49-56 | 57-61 | > 62 |

## Hvad er formlen til at udregne konditallet med Andersen Testen?

Andersen testen benytter denne formel for at udregne konditallet. Det er den samme formel, vi bruger i beregneren ovenfor.

Kondital = 18,38 + (0,03301 x løbedistance) – (5,92 x dit køn)

Hvis du er en dreng = 0, mens en pige = 1 for dit køn.

## Andre konditionstests til børn

Andersen-testen er en rigtig god konditionstest, når du har en større gruppe børn. Hvis du har brug for en anden præcis konditionstest til børn, så kan du også bruge [Watt-max testen på cykel for børn](/kondital-wattmax-boern/). Denne test kræver imidlertid, at du har adgang til et præcist cykelergometer.

## Referencer

<details markdown="1">
  <summary>Se referencer</summary>

- Andersen, Lars Bo; Andersen, Thor-Einar; Andersen, Eivind; Anderssen, Sigmund A. An intermittent running test to estimate maximal oxygen uptake: the Andersen test. Journal of Sports Medicine and Physical Fitness, Vol. 48, No. 7, 01.12.2008, p. 434-437.
- Aadland E, Terum T, Mamen A, Andersen LB, Resaland GK. The Andersen aerobic fitness test: reliability and validity in 10-year-old children. PLoS One. 2014;9(10):e110492. Published 2014 Oct 17. doi:10.1371/journal.pone.0110492
</details>
