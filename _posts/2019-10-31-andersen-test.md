---
title: &title "Andersen Test: Test kondital for børn"
permalink: /andersen-test/
language: da
header:
  overlay_image: https://images.unsplash.com/photo-1582948818273-b8fdb032a863?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1900&q=80
  teaser: https://images.unsplash.com/photo-1582948818273-b8fdb032a863?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
category:
  - Kondition
  - Løb
tags:
  - konditionstræning
  - maksimal iltoptagelse
  - løbetest
  - løb
  - beregner
last_modified_at: 2019-03-06T23:14:14Z
toc: true
---

Andersen testen er en konditionstest, som er særligt velegnet til børn. Andersens test er let at udføre med mange børn og alle er aktiveret undervejs.

Andersen testen er særlig god til test af børn, og det er også den konditest til børn, der anbefales af [Dansk Skoleidræt](https://skoleidraet.dk/sundhedsundervisning/inspiration-og-materialer/konditest/). Dels fordi den er videnskabeligt valideret, men også fordi den ikke udstiller de mest utrænede børn, da man ikke umiddelbart kan se, hvem der har løbet kortest og længst. 

Andersen Testen er udviklet af professor [Lars Bo Andersen (2008)](https://pubmed.ncbi.nlm.nih.gov/18997644/) og er bl.a. blevet brugt til at teste alle børn i Svendborg-projektet. Testen er videnskabeligt dokumenteret, og den er samtidig meget nem at udføre. Testen udstiller ikke de mest utrænede børn, da man ikke umiddelbart kan se, hvem der løber længst.

Du skal bruge en bane på 20 meter, hvor deltagerne skal løbe imellem. Deltagerne skal løbe i 15 sekunder og holde pause i 15 sekunder. Det kan være en fordel at have noget musik til testen eller en _timer_, så du ikke behøver at tage tid undervejs.

## Instruktion til Andersens Test

{% include video provider="youtube" id="daUeclmmico" %}

- Banen til Andersen Testen skal være 20 m lang og markeres med en streg i hver ende.
- Stil fx kegler for hver 5. meter på banen. Dette gør måling af distance nemmere.
- Deltagerne løber frem og tilbage mellem stregerne. Ved hver vending skal deltageren sætte foden på stregen og røre gulvet med hånden.
- Deltagerne løber i 15 sekunder og holder pause i 15 sekunder. Det letteste er klart at have forberedt enten en automatisk timer eller et stykke musik, der angiver intervallerne.
- Testen varer i alt 10 minutter. Deltagerne skal altså løbe 20 intervaller i alt.
- Klassen kan fx deles op i 2 hold. Det ene hold løber, og det andet hold tæller, hvor mange baner de løber. Bagefter byttes der.
- Husk at eleverne skal varme grundigt op før testen, 5-10 minutter efterfulgt af nogle minutters pause.

## Beregn konditallet med Andersen Testen

{% include calculate-fitness-andersen-test.html %}

## Har jeg et godt kondital?

### Kondital for piger

| Alder	| Meget lavt | Lavt	| Middel | Højt | Meget højt |
| 5-14 år | < 34 | 35-39 | 40-47 | 48-51 | > 52 |
| 15-19 år | < 28 | 29-34 | 35-43 | 44-48 | > 49 |

### Kondital for drenge

| Alder | Meget lavt | Lavt | Middel | Højt | Meget højt |
| 5-14 år | < 38 | 38-43 | 44-51 | 52-56 | > 57 |
| 15-19 år | < 43 | 44-48 | 49-56 | 57-61 | > 62 |

## Test-materiale til Andersens Test

- [Noteringsark](https://docs.google.com/spreadsheets/d/1DAZYECM3dNR-sH3zxzczyVFmYqHlWR8__MdUSmvqbIY/copy?usp=sharing): Der printes et ark til hver elev. Man krydser af for hver 20 meter der er løbet.
- [Beregn kondital](https://docs.google.com/spreadsheets/d/1-X2FCa4TrjKbJivHk1LSAMjFquvGvWIONRexc97ifhM/copy?usp=sharing): Her kan du hente et ark, hvor du taster alle elevers resultater ind. Arket er kodet til at udregne elevernes kondital. 

Du kan bruge denne video som en timer til at styre tiden undervejs.

{% include video provider="youtube" id="tOh-Lgz-eYg" %}

## Hvad er formlen til at udregne konditallet med Andersen Testen?

Andersen testen benytter denne formel for at udregne konditallet. Det er den samme formel, vi bruger i beregneren ovenfor.

Kondital = (18,38 + (0,03301 x løbedistance) – (5,92 x dit køn (mand = 0, kvinde = 1)))

## Referencer til Andersen Testen

<details markdown="1">
  <summary>Se referencer til Andersen Testen</summary>

- Andersen, Lars Bo; Andersen, Thor-Einar; Andersen, Eivind; Anderssen, Sigmund A. An intermittent running test to estimate maximal oxygen uptake: the Andersen test. Journal of Sports Medicine and Physical Fitness, Vol. 48, No. 7, 01.12.2008, p. 434-437.
- Aadland E, Terum T, Mamen A, Andersen LB, Resaland GK. The Andersen aerobic fitness test: reliability and validity in 10-year-old children. PLoS One. 2014;9(10):e110492. Published 2014 Oct 17. doi:10.1371/journal.pone.0110492
</details>