---
title: "Eksplosiv træning gør dig hurtigere på 5 km"
permalink: /artikel/eksplosiv-traening-goer-dig-hurtigere-paa-5-km
language: da
header:
  overlay_image: /assets/images/blog/eksplosiv-traening-goer-dig-hurtigere-paa-5-km.jpg
  teaser: /assets/images/blog/eksplosiv-traening-goer-dig-hurtigere-paa-5-km.jpg
tags:
  - styrketræning
  - webclips
  - løb
  - løbeøkonomi
  - kondition
category:
  - Konditionstræning
  - Løb
  - Styrketræning
last_modified_at: 2013-04-03T13:50:33Z
---

Hvis du træner eksplosiv styrketræning, bliver du også hurtigere på en fem kilometer, fordi du forbedrer din løbeøkonomi og muskelstyrke.

To grupper af veltrænede forsøgspersoner trænede med lige stor træningsvolumen i 9 uger. Den ene gruppe fik 32% af sin træning erstattet med eksplosiv styrketræning, mens den anden kun erstattede 3% af sin træning med eksplosiv styrketræning. Gruppen der trænede eksplosiv styrketræning forbedrede sin 5 km løbetid uden at forbedre deres maksimale iltoptagelse.

Den eksplosive træning varede i 15 minutter til 90 minutter og bestod af følgende øvelser:

- Forskellige sprints
- Forskellige springøvelser
- Benpres
- Knæbøjer i maskine

Alle øvelserne blev udført eksplosivt.

## Kommentar

Disse resultater er interessante og viser, at hvis du gerne vil løbe noget hurtigere, så kan det være en god ide at lave noget eksplosiv styrketræning. Efter vores mening kan træningen dog ikke helt karakteriseres som ekslosiv styrketræning, men snarere eksplosiv træning. Det vil være interessant at se, hvordan resultaterne ville være, hvis sprint- og springøvelserne var blevet suppleret med tung styrketræning for benenes muskler, fx squat og dødløft.

Kender du nogle studier, der kan sige noget om det?

## Referencer

- [Explosive-strength training improves 5-km running time by improving running economy and muscle power](http://jap.physiology.org/cgi/content/full/86/5/1527)
- Se også [Spændstighedstræning øger 5 km løbehastigheden](http://www.motion-online.dk/konditionstraening/kondition_-_artikler/spaendstighedstraening_oeger_5_km_loebehastigheden/)
