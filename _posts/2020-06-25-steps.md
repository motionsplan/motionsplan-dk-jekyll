---
last_modified_at: 2021-04-23T08:12:14.000Z
toc: true
permalink: /skridt-pr-km-10000/
title: Hvor langt er 10.000 skridt, og hvor mange skridt er 1 km?
header:
  overlay_image: https://images.unsplash.com/photo-1496185106368-308ed96f204b?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1994&q=80
  teaser: https://images.unsplash.com/photo-1496185106368-308ed96f204b?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Hvor langt er 10.000 skridt og hvor mange skridt er en km?
category:
  - Viden om
tags:
  - sundhed
  - skridt
  - aktivitet
feature_row:
  - image_path: https://imgcdn.saxo.com/_9788702259803/0x500
    alt: Gå-bogen af Bente Klarlund
    title: Gå-bogen af Bente Klarlund
    excerpt: Med _Gå-bogen_ får du en klog og lærerig bog, der lærer dig om alle
      fordelene ved at gå. Bente Klarlund Pedersen står bag værket, der handler
      om at gå.
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/gaa-bogen_bente-klarlund-pedersen_indbundet_9788702259803
    btn_label: Læs mere hos Saxo*
    btn_class: btn--success
  - image_path: https://imgcdn.saxo.com/_9788790524814/0x500
    alt: Gå - eller kunsten at leve et vildt og poetisk liv
    title: Gå - eller kunsten at leve et vildt og poetisk liv
    excerpt: Tomas Espedal starter med at gå, der hvor han bor, han vandrer i
      Bergens gader, ud på landet, besøger venner, forfattere og litterater.
      Himlen er hans tag, og mens han går, fører han samtaler med filosoffer og
      digtere som Rousseau, Wordsworth, Baudelaire, Kierkegaard og Nietzsche.
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/gaa-eller-kunsten-at-leve-et-vildt-og-poetisk-liv_tomas-espedal_haeftet_9788790524814
    btn_label: Læs mere hos Saxo*
    btn_class: btn--success
language: da
---

Hvor mange skridt er 1 km? Hvor mange kilometer er 10.000 skridt? Vi har lavet en omregner fra skridt til km, og tabeller med hvor mange km 10.000 skridt? Hvordan finder du din skridtlængde, og hvad er en gennemsnitlig skridtlængde under gang?

Hvor mange kilometer er 10.000 skridt? **10.000 skridt er i gennemsnit for mænd 7,9 kilometer og for kvinder 6,6 km, og der er omkring 1.266 skridt på en kilometer for mænd, mens der er 1.515 skridt for kvinder. Disse udregninger tager udgangspunkt i, at mænds gennemsnitlige trinlængde er 79 cm (Murray 1964) og kvinders trinlængde er 66 cm (Murray 1970).**

Det er blevet mere og mere udbredt at tælle sine skridt på en dag. De fleste har formentlig hørt om anbefalingen med at gå 10.000 skridt om dagen. Men hvor langt er 10.000 skridt egentlig i kilometer, og hvor mange skridt er der på en kilometer? 

Det afhænger naturligvis af, hvor lange skridt du tager, når du går. Derfor skal vi lige hurtigt kigge lidt på trin- og skridtlængde.

I dette indlæg besvarer jeg følgende spørgsmål:

- Hvordan regner man skridt til km?
- Hvor mange kilometer for at gå 10.000 skridt?
- Hvad er 10.000 skridt i km?
- Du får en beregner fra skridt til kilometer
- Du får en beregner fra kilometer til skridt

{% include pinterest image_path=page.header.overlay_image data-pin-media="https://i.pinimg.com/564x/bb/d1/26/bbd126cb48599133598f73e2588f4db8.jpg" data-pin-id="327566572903831266" caption=page.title alt="10000 skridt i km" %}

## Hvad er skridtlængde og trinlængde?

Skridtlængde _(stride length)_ og trinlængde _(step length)_ bruges ofte lidt tilfældigt, selvom det ikke er samme måling. Jeg er i tvivl om vi har helt samme sondring på dansk mellem trin og skridt, men den ser i hvert fald sådan her ud på engelsk.

Trinlængde _(step length)_
: Trinlængden er afstanden mellem hælisæt af den ene fod til hælisæt af den anden fod.

Skridtlængde _(stride length)_
: Skridtlængden er afstanden fra hælisæt til hælisæt for den samme fod.

Når man skal skrive sin skridtlængde ind i forskellige apps eller skridttællere, så er det faktisk trin(længden), der skal bruges, men typisk bruger vi skridtlængden og trinlængden synonymt.

## Hvad er min trin- og skridtlængde?

Det er mest interessant at kende sin skridtlængde, hvis man fx har en skridttæller, hvor man skal skrive sin skridtlængde ind. På den måde kan man nemlig få en cirkaangivelse af, hvor langt man går på en dag.

## Udregn skridtlængde ud fra din højde

Det er blevet foreslået, at du kan udregne din skridtlængde med disse formler:

**Mænd**: trinlængde = højde (cm) * 0,415  
**Kvinder**: trinlængde (cm) = højde (cm) * 0,413

Hvis jeg bruger mig selv som eksempel, så vil jeg med min højde på 181 cm have en trinlængde på 75 cm. Det er lidt under gennemsnittet, når man kigger på nedenstående gennemsnitsværdier for trin- og skridtlængde.

## Gennemsnitsværdier for skridtlængde for mænd og kvinder

Du kan også gå efter gennemsnitsværdier for trinlængde og skridtlængde for mænd og kvinder. Der bliver rapporteret forskellige længder rundt omkring i litteraturen.

Nedenstående tabel er baseret på studier af Murray et al (1964) og Murray et al (1970). Tabellen viser normal trinlængde og skridtlængde for mænd og kvinder.

| Køn                | Mænd         | Kvinder      |
|--------------------|--------------|--------------|
| Trinlænge          | 79 cm        | 66 cm        |
| Skridtlængde       | 158 cm       | 132 cm       |
| Kadence (trin/min) | 117 (60-132) | 117 (60-132) |

Hvis skridtlængden afhænger af ens højde, så er det sandsynligt at skridtlængden er steget siden studierne. I 1962 var gennemsnitshøjden ved session fx 175,8 cm, mens den i 2011 var 179,8 cm (Kjær Mackie 2014). Hvis vi bruger omregningsfaktoren ovenfor, så vl skridtlængden altså være 1,66 cm længere nu i gennemsnit. 

Hvis du har bedre kilder på gennemsnitslængden for mænd og kvinder, så skriv endelig i kommentarerne. 

## Hvordan måler jeg min egen trin- og skridtlængde?

Hvis du gerne vil vide mere præcist, hvor langt et skridt er og din din egen skridtlængde, så kan du selv måle den på en meget lavpraktisk måde.

Du kan også måle din egen trin- og skridtlængde på følgende måde:

- Stå.
- Sæt et kridtmærke ved dine hæle.
- Gå 10 skridt - 5 med højre ben og 5 skridt med venstre.
- Sæt kridtstreg ved hælen efter sidste skridt.
- Mål den samlede distance mellem de to kridtstrger.
- Del distance med 10 for at finde længden for et enkelt skridt.

## Hvordan regner man skridt til kilometer (km)?s

Hvis du ved hvor mange skridt, du har gået, så kan du bruge vores beregner til at omregne antallet af **skridt til km**. Du skal bare indtaste din skridtlængde, så omregner beregneren skridt til km. Du kan fx bruge beregneren til at give dig svar på, hvor meget 10000 skridt er i km?

{% include calculate-step-km.html %}

## Tabel: Hvor mange skridt er der på en kilometer (km)?

Vi kan altså lave en tabel med antal skridt pr. kilometer. I tabellen er det i virkeligheden i betydningen trin, som jeg har præsenteret højere oppe.

Jeg har delt kolonnerne op i kvinder og mænd, så vi kan bruge forskellige gennemsnitsværdier, men **tabellen er så smart, at du kan taste din egen skridtlængde ind for at finde ud af, hvor mange skridt, du går pr. kilometer**.

Tabellen giver dig altså svar på, hvor mange skridt der er på 1 km. Tabellen tager også højde for din egen skridtlængde.

{% include table-km-steps.html %}

Svaret på spørgsmålet: "hvor mange skridt er 1 km?" er altså, at du tager 1266 skridt på 1 km, hvis du har en gennemsnitlig skridtlængde på 79 cm.

## Tabel: Hvor mange kilometer er 10.000 skridt?

Jeg har lavet den omvendte tabel også, hvor vi kigger på, hvor mange kilometer du har gået, hvis du ved, hvor mange skridt du har taget. I tabellen kan du få svar på spørgsmålet: "Hvad er 10000 skridt i km?" og "Hvor langt er 10.000 skridt?".

{% include table-steps-km.html %}

Svaret på spørgsmålet: "Hvad er 10000 skridt i km?" afhænger altså af din skridtlængde. 10.000 skridt svarer altså til 7,9 kilometer, hvis du har en gennemsnitlig skridtlængde på 79 cm.

## Hvorfor skal man gå 10.000 skridt om dagen?

Antallet 10.000 stammer oprindeligt fra Japan. Skridt-forskeren, Catrine Tudor-Locke et (2013) fortæller, at brugen af skridttællere blev populært op til OL i Tokyo i 1964. 

En af producenterne af skridttællere brugte de 10.000 skridt som navn og slogan på sit produkt, formentlig fordi det er ret let at huske og klinger godt.

Der er lavet flere undersøgelser med de 10.000 skridt om dagen, og det har vist sig at være et fornuftigt mål for daglig fysisk aktivitet og bruges derfor i flere lande som almindelig anbefaling.

**10.000 skridt svarer til cirka 7,9 kilometer - eller omtrent 1 time 40 minutters gang.**

Det er naturligvis cirkatal. Der er forskel på skridtlængde og skridtfrekvens for alle mennesker. 

## Antal skridt og aktivitetsniveau

De generelle anbefalinger for antal skridt ser sådan ud:

- 10.000 skridt om dagen er det generelle mål. Måske passer målet bedst på 50+ år.
- 12.000 skridt kan være et godt mål for yngre i aldersgruppen 18-40 [-49] årige.
- 15.000 skridt om dagen anbefales, hvis man gerne vil tabe sig.

Det er dog relativt langt fra det antal skridt, som de fleste mennesker reelt går til daglig.

Tudor-Locke et al (2013) foreslår følgende sammenhæng:

| Aktivitetsniveau     | Vurdering                          |
|----------------------|------------------------------------|
| < 5000 skridt/dag    | Meget lidt aktiv                   |
| 5000-7499 skridt/dag | Begrænset aktiv (fx ingen sport)   |
| 7500-9999 skridt/dag | Moderat aktiv (på job og i fritid) |
| ≥10.000 skridt/dag   | Aktiv                              |
| >12.500 skridt/dag   | Meget aktiv                        |

Murray (1964; 1970) opgør den gennemsnitlige skridtfrekvens til 117 skridt i minuttet. Hvis vi ganger 117 med 30 minutter, som er den almene anbefaling for daglig fysisk aktivitet, så får vi 3.510 skridt. Det er formentlig alt for lidt at bevæge sig om dagen. 

## Har vi brug for at gå 10.000 skridt om dagen?

Rob Copeland og Michael Mosley har for [nylig](https://www.bt.dk/sygdomme/eksperter-glem-de-10.000-skridt-om-dagen-saadan-kommer-du-nemmere-i-bedre-form) testet parolen om de 10.000 skridt om dagen. De fandt i deres studium, at det ikke er antallet af skridt, der er afgørende for sundheden og om hjertet og kredsløbet bliver holdt ved lige. Det er tempoet, når du går, der har positiv indflydelse på dit helbred.

> »Når intensiteten er moderat, får du de bedste sundhedsgevinster!«

--- <cite>Michael Mosley</cite>

Det konkluderer Copeland og Mosley på baggrund af et studie, hvor de havde en testgruppe, der fokuserede på at gå tre ture af ti minutter i et raskt tempo, hvilket svarer til omkring 3.000 skridt i hurtigt tempo, og sammenlignede det med en kontrolgruppe, der gik 10.000 skridt. Testgruppen, der gik i hurtigt tempo, viste sig at udføre 30 pct. mere moderat fysisk aktivitet end gruppen, der gik 10.000 skridt.

Diabetesforeningen i Danmark har også været med til at lave et forskningsprojekt med intervalgang, hvor man går hurtigere undervejs, når man er ude at gå.

> Det er der, hvor vi presser vores hjerte-kredsløb, at vi forbedrer vores kondition. Når hjerte-kredsløbet belastes ved moderat intensitet, bliver hjertets pumpekapacitet forøget over tid. Det vil sige, at hjertet - der jo også er en muskel - bliver stærkere og dermed i stand til at pumpe mere blod pr. hjerteslag.

--- <cite>Kirsti Pedersen, Diabetesforeningens motionskonsulent</cite>

Forskningsprojektet har bl.a. vist, at intervalgang tre gange om ugen var med til at forbedre konditionen med 17 pct for diabetespatienter. Blodtrykket faldt, vægten gik ned, og blodsukkeret blev mere stabilt.

## Hvor hurtigt skal jeg gå?

Når du vil have motion for at få nogle gode effekter, så skal du have lidt fart på. For de fleste svarer et godt motionstempo ifølge [I Form](https://iform.dk/traening/gang/hvor-hurtigt-skal-du-gaa) til 5-6 km i timen eller omkring 10-12 minutter pr. kilometer. Ifølge [Politiken](https://politiken.dk/forbrugogliv/motion/art4795052/Du-skal-g%C3%A5-100-skridt-i-minuttet) skal tempoet helst være 100 skridt i minuttet, så der skal altså lidt fart i benene for at få alle de sundhedsmæssige effekter.

## Opsamling på skridtlængde og trinlængde

Der er altså forskel på skridtlængde og trinlængde for den enkelte person. Derfor er det naturligvis også meget individuelt, hvor langt 10.000 skridt er i kilometer?

For at få svaret på, hvor mange skridt der er på en kilometer, skal du altså udregne eller måle din egen trinlængde.

Nu er du altså i stand til at besvare spørgsmålene:

- hvordan omregner du skridt til km?
- hvad er 10.000 skridt i km?
- hvad er trinlængde og skridtlængde?

Jeg har lavet en anden beregner, som kan svare dig på [hvor mange skridt andre typer motion, sport og aktivitet svarer til]({% link _posts/2020-11-14-activity-to-steps.md %}).

Du kan også deltage i [Tæl Skridt-kampagnen](/artikel/tael-skridt/), hvor det handler om at [tælle skridt](/artikel/tael-skridt/) i forskellige perioder af året.

Der er også mange, der er interesseret i kalorieforbrændingen ved gang, så jeg har skrevet et indlæg, der handler om [hvor mange kalorier, du forbrænder ved at gå](/forbraending-ved-gaa-gang/).

Du kan lave dine egne eksperimenter ud fra oplysningerne i dette indlæg. Hvis du kender mere til skridtforskningen, så brug endelig kommentarerne.

## Køb bøger om at gå

{% include feature_row type="left" %}

## Referencer om skridt og kilometer

<details markdown="1">
  <summary>Se referencer om skridt og kilometer</summary>

- Holden, M. K., K. M. Gill, og M. R. Magliozzi. 1986. “Gait Assessment for Neurologically Impaired Patients. Standards for Outcome Assessment”. Physical Therapy 66 (10): 1530–39. <https://doi.org/10.1093/ptj/66.10.1530>.
- “Kjær Mackie og Dänemark - 2014 - 65 år i tal Danmark siden 2. verdenskrig.pdf”. u.å. Set 25. juni 2020. <http://www.dst.dk/Site/Dst/Udgivelser/GetPubFile.aspx?id=19228&sid=65aarital>.
- Murray, M. P., A. B. Drought, og R. C. Kory. 1964. “WALKING PATTERNS OF NORMAL MEN”. The Journal of Bone and Joint Surgery. American Volume 46 (marts): 335–60.
- Murray, M. P., R. C. Kory, og S. B. Sepic. 1970. “Walking Patterns of Normal Women”. Archives of Physical Medicine and Rehabilitation 51 (11): 637–50.
- Stuberg, W. A., V. L. Colerick, D. J. Blanke, og W. Bruce. 1988. “Comparison of a Clinical Gait Analysis Method Using Videography and Temporal-Distance Measures with 16-Mm Cinematography”. Physical Therapy 68 (8): 1221–25.
- Tudor-Locke, Catrine, Cora L. Craig, John P. Thyfault, og John C. Spence. 2013. “A Step-Defined Sedentary Lifestyle Index: <5000 Steps/Day”. Applied Physiology, Nutrition, and Metabolism 38 (2): 100–114. <https://doi.org/10.1139/apnm-2012-0235>.
</details>

{% include pinterest image_path="/assets/images/pinterest/10000-skridt.png" data-pin-media="/assets/images/pinterest/10000-skridt.png" class="hidden" %}
