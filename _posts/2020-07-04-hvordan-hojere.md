---
title: &title "Højde: Hvordan bliver jeg højere? [2021]"
permalink: /hvordan-bliver-jeg-hojere/
language: da
header:
  overlay_image: https://images.unsplash.com/photo-1496545087308-51ec893e6bbc?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1950&q=80
  teaser: https://images.unsplash.com/photo-1496545087308-51ec893e6bbc?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
  alt: Photo by Jack Sloop on Unsplash
category:
  - Viden om
tags:
  - højde
  - vækst
last_modified_at: 2020-07-04T08:12:14Z
toc: true
feature_row:
  - image_path: https://apuls.dk/img/900/900/resize/1/2/1240420_1.jpg
    alt: "Fitwood Pullupbar"
    excerpt: "FitWood Trollveggen dørribbe er en multifunktionel chin-up/pull-up bar i lækkert scandinavisk design."
    url: https://www.partner-ads.com/dk/klikbanner.php?partnerid=28187&bannerid=39091&htmlurl=https://apuls.dk/fitwood-trollveggen-dorribbe-hvid
    btn_label: "Køb her"
    btn_class: "btn--success"
    rel: sponsored nofollow noopener
  - image_path: https://apuls.dk/img/900/900/resize/A/p/Apuls0136_1.jpg
    alt: "cPro9 Pullupbar"
    excerpt: "cPro9 Pull Up Bar til dør, som er let monteres i en døråbning. Baren giver dig mange forskellige muligheder for greb."
    url: https://www.partner-ads.com/dk/klikbanner.php?partnerid=28187&bannerid=39091&htmlurl=https://apuls.dk/cpro9-pullup-bar-m-baelte-i-laeder-pakketilbud
    btn_label: "Køb her"
    btn_class: "btn--success"
    rel: sponsored nofollow noopener
---

Jeg fik spørgsmålet den anden dag, om hvordan man kan blive højere? Kan man spise noget særligt for at blive højere? Virker væksthormon på højden? Det har jeg kigget lidt nærmere på i dette indlæg.

**Man kan ikke uden videre blive højere. Ens højde er primært bestemt af ens gener, men man kan sørge for at give sig selv de bedst mulige vækstbetingelser gennem sin barndom og ungdom ved at spise fornuftigt og varieret og træne kroppen, så den potentielle højde i hvert fald ikke bremses.**

Jeg synes, der åbner sig mange interessante spørgsmål i forbindelse med spørgsmålet om: Hvordan bliver jeg højere?

Lad os dykke ned i dem allesammen i det følgende.

## Hvorfor vil du gerne være højere?

> Linkages between adult height and health, within and across generations, suggest that adult height may be a potential tool for monitoring health conditions and that programs focused on offspring outcomes may consider maternal height as a potentially important influence.

--- <cite>[Perkins et al (2016)](https://www.ncbi.nlm.nih.gov/pmc/articles/PMC4892290/)</cite>

## Hvor høje er vi i gennemsnit i Danmark?

Gennemsnitshøjden blandt danskere vurderes til at være 182 cm for mænd og 167 cm for kvinder. Det er et af de højeste gennemsnit i verden. Men hvordan er vækstkurverne for drenge og piger og kvinder og mænd egentlig?

Er du højere eller lavere end gennemsnittet i Danmark?

Du har garanteret set højde-kurver før. Med vækstkurver kan du sammenligne dig selv med gennemsnittet af andre børn. Kurverne går fra 0-20 år, da højdevæksten for det meste går i stå ved 20 års-alderen.

Vækstkurven for drenge:

{% include figure image_path="https://www.sundhed.dk/content/cms/94/61594_vaekstkurve-drenge902x1279.jpg" caption="Vækstkurve for drenge fra 0-20 år, som kan bruges til at følge højdeudvikling i forhold til gennemsnittet for andre børn. [PDF](http://www.vækstkurver.dk/files/Boys-weight--and-height-for-age-0-20-yrs.pdf). Kilde: [Sundhed.dk](https://www.sundhed.dk/borger/patienthaandbogen/boern/illustrationer/tegning/vaekstkurve-drenge-0-20/)" %}

Vækstkurven for piger:

{% include figure image_path="https://www.sundhed.dk/content/cms/95/61595_vaekstkurve-pige902x1282.jpg" caption="Vækstkurve for piger fra 0-20 år, som kan bruges til at følge højdeudvikling i forhold til gennemsnittet for andre børn. [PDF](http://www.vækstkurver.dk/files/Girls-weight--and-height-for-age-0-20-yrs.pdf). Kilde: [Sundhed.dk](https://www.sundhed.dk/borger/patienthaandbogen/boern/illustrationer/tegning/vaekstkurver-piger-0-20/)" %}

## Hvordan har udviklingen historisk været i gennemsnitshøjden?

Jeg har ledt med lys og lygte, men jeg har kun kunnet finde en graf over udviklingen for mænd, hvor man har relativt pålidelige målinger, fordi mænd har været til session.

{% include figure image_path="https://www.museumskanderborg.dk/Files/Billeder/0120_Oem_Kloster_Museum/0610_MIDDELALDERSKELETTER/0611_Skeletterne_fortaeller/hoejde_graf.jpg" caption="Udviklingen af den mandlige danske befolknings gennemsnitshøjde fra 1850 – 2000. Middelalderbefolkningen havde den samme højde som man havde i 1850. . Kilde: [Skanderborg Museum](https://www.museumskanderborg.dk/skeletterne-fort%C3%A6ller)" %}

Jeg har ledt efter gennemsnitstal for både mænd og kvinder, og dem jeg har kunnet finde, har jeg lagt ind i følgende tabel.

|| Mænd | Kvinder | Kilde |
|-|-|-|-|
| Middelalderen | 166 cm | 157 cm | [Skanderborg Museum](https://www.museumskanderborg.dk/skeletterne-fort%C3%A6ller) |
| 1896 | 170 cm | 157,1 cm | [Syddansk Universitet](https://www.sdu.dk/da/sif/ugens_tal/35_2016) |
| 2016 | 181,4 cm | 167,2 cm | [Syddansk Universitet](https://www.sdu.dk/da/sif/ugens_tal/35_2016) |

Hatton (2014) foreslår følgende til at forklare højdeudviklingen over tid for europæere:

> The evidence suggests that the most important proximate source of increasing height was the improving disease environment as reflected by the fall in infant mortality. Rising income and education and falling family size had more modest effects.

--- <cite>[Hatton (2014)](https://academic.oup.com/oep/article-abstract/66/2/349/2362600?redirectedFrom=fulltext)</cite>

Hvis du kan supplere med flere datapunkter til opgørelsen over gennemsnitshøjden i Danmark for mænd og kvinder, så skriv endelig i kommentarerne.

## Hvad betyder højden egentlig?

Højden kan være relateret til sundhed, men menneskets højde er også relateret til andre livsomstændigheder.

Højde er i sig selv ikke vigtigt. Det handler i stedet om, hvordan vi ser os selv. Uanset om du er høj eller lav kan du være en god person – og uanset om du er høj eller lav kan du få succes i livet. Højden er altså ikke afgørende for, om du lever et godt liv eller ej.

Gallup har lavet undersøgelser på den amerikanske befolkning, og noget tyder på, at højere mennesker i gennemsnit lever et bedre liv.

> According to the Gallup-Healthways Well-Being Index daily poll of the US population, taller people live better lives, at least on average. They evaluate their lives more favorably, and they are more likely to report a range of positive emotions such as enjoyment and happiness. They are also less likely to report a range of negative experiences, like sadness, and physical pain, though they are more likely to experience stress and anger, and if they are women, to worry.

--- <cite>[Deaton og Arora (2009)](https://www.ncbi.nlm.nih.gov/pmc/articles/PMC2729491/)</cite>

Forskellene er naturligvis ikke så store, men der er også videnskabelig evidens for at højere personer ser ud til at tjene lidt mere på arbejdsmarkedet.

> The well-known association between height and earnings is often thought to reflect factors such as self esteem, social dominance, and discrimination. We offer a simpler explanation: height is positively associated with cognitive ability, which is rewarded in the labor market.

--- <cite>[Case og Paxon (2009)](https://www.ncbi.nlm.nih.gov/pmc/articles/PMC2709415/)</cite>

Case og Paxon (2009) foreslår altså, at højden kan være knyttet til ens kognitive evner. Jeg har ingen ide om, det er korrekt. I det tilfælde kunne jeg også godt selv tænke mig at være højere. Men hvis højere mennesker i gennemsnit får bedre søvn og bedre kost, så er der stor sandsynlighed for, at deres hjerner også har bedre vilkår.

Men af personlige årsager er der flere, der har interesse i at blive højere. Og her har vi tænkt os at se nærmere på, om det egentlig er muligt.

## Hvad bestemmer egentlig din højde

Længdevæksten i knoglerne foregår i epifyseskiverne, som ligger tæt på enderne af knoglerne.

Epifyseskiverne lukkes efter et stykke tid. Typisk stopper kvinder med at vokse tidligere end mænd omkring 18 år. Mænds primære vækst stopper også her, men nogle mænd vokser måske lidt selv i 20’erne.

{% include figure image_path="https://www.researchgate.net/publication/330440169/figure/fig1/AS:715930615173120@1547702568929/Abbildung-14-Endochondrale-Ossifikation-A-Kondensation-von-multipotenten.png" caption="Længdevæksten i knoglerne foregår i epifyseskiverne, som ligger tæt på enderne af knoglerne." %}

Når først epifyseskiverne er lukket, så sker der ikke mere længdevækst i knoglerne. I det følgende kigger vi lidt på, hvordan du kan sikre dig mest vækst, mens du stadig uden kunstige midler kan blive højere.

## Højde er i høj grad genetisk

Din højde bestemmes først og fremmest af genetiske faktorer. Hvis din familie er høj, så er der større chancer for, at du selv bliver høj.

Når tingene er genetiske, så kan man også regne lidt på det. Sundhed.dk har lavet en [beregner](https://www.sundhed.dk/borger/patienthaandbogen/boern/om-boern/boerns-udvikling/vaekst-hos-barnet/), hvor du på baggrund af din fars og mors højde kan få et bud på, hvor høj du selv bliver. Den kunne faktisk gætte min egen højde på centimeteren, men den virker nok ikke så godt for alle.

Du kan læse mere om baggrunden bag beregneren på [Rigshosptalets Vækstkurver](http://www.xn--vkstkurver-d6a.dk/estimeret_sluthoejde.html).

## Hvordan bliver jeg højere?

Men forskere peger også på, at kosten er vigtig for vores vækst - særligt i de tidlige år som barn er det vigtigt spise sundt. Udvikling i den generelle kvalitet af maden og løft i sundheden er formentlig også årsagen til, at europæiske mænd i gennemsnit er [11 cm højere end de var for 110 år siden](https://videnskab.dk/krop-sundhed/sa-hoje-er-vi-blevet-pa-et-arhundrede).

Det er naturligvis vigtigt at skrive, at du formentlig ikke bliver højere, når vækstfasen er sluttet omkring 18-20 års alderen. Hvis du som voksen vil være væsentligt højere, skal der en operation til.

## Madvarer der hjælper på højde

Det allervigtigste i forhold til at realisere sin fulde genetiske højde er at få en sund og varieret kost.

Du skal spise nok af makronæringsstofferne; kulhydrat, fedt og protein.

Men du skal også have nok vitaminer og mineraler.

Det gælder især om at få nok mad, for ellers vil kroppen spare på de mest energikrævende processer. At blive højere og bygge muskler er noget af det, kroppen vil være lidt varsom med, hvis der er energiunderskud.

Det skader aldrig noget at [fokusere på kosten](https://www.osteoporose-f.dk/knoglernes-udvikling/staerke-knogler-til-boern-og-unge/). Variation, grøntsager og tilstrækkeligt med kulhydrater, fedt og protein i en fornuftig fordeling.

## Søvn kan også gavne højden

Når du sover godt, så giver du kroppen mulighed for at bygge sig selv op. Jeg oplever med mine børn, at de primært oplever “vokseværk”, når de er lagt i seng.

Det sker formentlig primært fordi væksthormon stiger, når du sover godt.

Søvnen er i det hele taget godt for en god, sund udvikling i kroppen. Når du er udhvilet, vil kroppen være i overskud, og en af de ting kroppen vil gøre, når den er i overskud er at vokse i højden.

## Højden ændrer sig med alderen

Der er flere årsager til, at bliver mindre med alderen. Efter 40 år bliver du faktisk omkring 1 cm mindre pr. 10 år, og når du runder de 70 går det endnu hurtigere.

> Height loss is related to aging changes in the bones, muscles, and joints. People typically lose almost one-half inch (about 1 centimeter) every 10 years after age 40. Height loss is even more rapid after age 70. You may lose a total of 1 to 3 inches (2.5 to 7.5 centimeters) in height as you age.

--- <cite>[MedlinePlus](https://medlineplus.gov/ency/article/003998.htm)</cite>

Forklaringen skal findes i ændringer i skelettet, men først for fremmest er det nok bløddelene i leddene, der bliver lidt mindre viskose med alderen, og derfor lidt fladere. Du vil formentlig også falde lidt sammen i skelettet og blive lidt mere krumrygget.

## Kan man ændre på sin højde når væksten er stoppet?

Mens vi venter på forskning i [stamceller måske kan give os svaret på at blive højere](https://regenexx.com/blog/skeletal-stem-cells-found-living-in-the-growth-plates-may-one-day-make-us-taller/), og inden vi går over i råd om at blive højere, som vi allesammen kan have gavn af, så kigger vi lige på de lidt mere omfattende og drastiske metoder: Operation og væksthormon.

Der eksperimenteres med operationer, som gør mennesker højere. Fx er Maria Thomsen blevet opereret højere ved at få operereret forlængelsessøm ind i sine skinneben.

> Det har gjort nogle ting nemmere for mig. Når man er lav, kan man jo ikke nå de ting, der er højt i køkkenskabene. Førhen skulle jeg altid bede mine forældre om hjælp eller bruge en skammel for at kunne nå.

--- <cite>[Maria Thomsen](https://www.tv2ostjylland.dk/aarhus/helt-ny-operation-maria-bliver-10-centimeter-hojere)</cite>

## Væksthormon hjælper gevaldigt på højden

Væksthormon (human growth hormone) hjælper også på højden. Måske kan man endda som voksen ved at få væksthormon vokse et par centimeter.

Væksthormon udskrives også til børn, som har problemer med væksten og ligger under de generelle højdevækstkurver. Lionel Messi er et meget berømt eksempel på en, der har fået væksthormon i sine unge år, fordi han led af [væksthormonmangel](https://netdoktor.dk/sygdomme/fakta/vaeksthormonmangel.htm) og derfor ikke voksede naturligt.

Du har en naturlig udskillelse af væksthormon.

> Væksthormon er et hormon som produceres i en lille del af hjernen kaldet hypofysen. Hormonet er vigtigt for at kroppen kan vokse.
>
> Væksthormon er specielt vigtigt for den generelle vækst af muskler og knogler, men også for organer.

--- <cite>[Netdoktor](https://netdoktor.dk/ordbog/vaeksthormon.htm)</cite>

Væksthormon stimuleres af følgende faktorer:

- Dyb og god søvn (specielt de første timer).
- Proteinrige varierede måltider.
- Træning - særligt i korte perioder med høj intensitet.
- Hormonet GHRH, som frigives fra hypothalamus.
Væksthormon er på dopinglisten, fordi det stimulerer muskelopbygningen samtidig med at det øger nedbrydningen af fedt.

## Højden falder i løbet af dagen

Som voksen kan du faktisk godt blive lidt højere. Du kan naturligvis ikke blive højere end skelettet giver dig lov til.

Men i løbet af dagen bliver du faktisk lidt mindre. Rob Paul har lavet denne video om udviklingen i sin højde gennem dagen. Angivelserne i videoen er i amerikanske måleenheder, men den illustrerer meget godt højdeudviklingen i løbet af dagen.

{% include video provider="youtube" id="pawmi-StB94" %}

Man bliver lavere fordi væsken forsvinder lidt ud af af de små støddæmpende plader, der ligger mellem rygsøjlens hvirvler. Disci blver simpelthen lidt fladere.

Denne effekt er formentlig endnu større, hvis du laver styrketræning, hvor du har fx løfter tunge vægte i dødløft og squat.

Effekten af de komprimerede discus i ryggen retter sig naturligvis til næste dag, så du er tilbage til samme højde.

Derfor kan du teoretisk set også i løbet af dagen gøre dig lidt højere ved at lave strækøvelser og hænge i enten _gravity boots_ eller bare hænge i hænderne i en ribbe. På den måde får disci mulighed for at udvide sig selv lidt.

Det er jo et sjovt eksperiment at forsøge at lave. Hvis du prøver, så del endelig din oplevelse i kommentarerne.

## Ret ryggen og bliv højere

Din kropsholdning betyder også meget for din højde. Langt de fleste af os falder lidt sammen i ryggen, når vi ikke tænker over det.

Vi er blevet vænnet til en lidt sammenkrøben positur, når vi sidder eller kigger på vores smartphone, og den dårlige kropsholdning tager vi med os, når vi går rundt, hvis ikke vi tænker over det.

Du retter ryggen lidt mere, hvis du forestiller dig at der er en, der nænsomt tager fat i dit hoved og trækker det opad. På den måde bliver ryggen mere ret, brystkassen lidt mere fremskudt, og du vil opleve, at det faktisk er mere afslappende i ryggen.

Jeg har skrevet et andet indlæg om at få en [bedre kropsholdning og rette ryggen]({% link _posts/2020-07-01-ret-ryg.md %}).

## Bliv højere med strækøvelser

Du falder lidt sammen i løbet af dagen. Det kan du modvirke ved at lave fx strækøvelser.

Her er et par gode forslag til øvelser:

- Stå fladt på fødderne i neutral position. Stræk armene op mod himlen så højt som muligt. Stræk hele kroppen så lang som muligt og gå op på tæer. Gentag øvelsen flere gange.
- **Matrix-positionen**. Stå på begge ben. Læn dig tilbage i den stående position. Stræk armene i vejret og hold positionen i nogle sekunder. Måske skal du gøre det ved siden af din seng, så du har noget til at afbøde faldet, hvis du skulle falde bagover.

## Stræk kroppen ved at hænge fra en stang

At hænge fra en stang er også en oplagt måde til at strække sig. Jeg har sat [en stang op i min døråbning](https://www.partner-ads.com/dk/klikbanner.php?partnerid=28187&bannerid=46187&htmlurl=https://apuls.dk/fitwood-trollveggen-dorribbe-hvid){: rel='sponsored nofollow noopener' }, som jeg primært bruger til at [træne pullups og chinups]({% link _posts/2020-06-30-pullup-chinup.md %}), men jeg bruger den også ofte bare til at hænge i. Jeg griber jeg bare fat i stangen og hænger så længe jeg kan for at få udspændt ryggen.

Jeg har ejet lidt forskellige pullup bars til døråbninger, men man kan helt sikkert købe dem for billige. Jeg synes [den her pull up bar fra Fitwood](https://www.partner-ads.com/dk/klikbanner.php?partnerid=28187&bannerid=46187&htmlurl=https://apuls.dk/fitwood-trollveggen-dorribbe-hvid){: rel='sponsored nofollow noopener' } har et ret fedt design, den er ret stabil, og den er let at sætte op og pille ned igen. Du kan [tjekke prisen på Fitwood pullup bar hos Apuls](https://www.partner-ads.com/dk/klikbanner.php?partnerid=28187&bannerid=46187&htmlurl=https://apuls.dk/fitwood-trollveggen-dorribbe-hvid){: rel='sponsored nofollow noopener' }. Jeg har også haft denne [pullupbar fra c9 fra Apuls](https://www.partner-ads.com/dk/klikbanner.php?partnerid=28187&bannerid=46187&htmlurl=https://apuls.dk/cpro9-pull-up-bar){: rel='sponsored nofollow noopener' }, som er lidt billigere og forskellige grebsmuligheder, når du vil hænge i den.

Andre hænger også i _gravity boots_, så man kan hænge på hovedet. De fleste _gravity boots_ passer til de fleste runde pullup bars. Jeg er faktisk lidt overrasket over, hvor billige [gravity boots er hos Apuls](https://www.partner-ads.com/dk/klikbanner.php?partnerid=28187&bannerid=46187&htmlurl=https://apuls.dk/cpro9-gravity-boots){: rel='sponsored nofollow noopener' }.

## Konklusion

Hvis du fortsat er under 20 år gammel, så er der stor sandsynlighed for, at du vil blive højere. Du kan endda sørge for at du kommer tættest muligt på dit genetiske potentiale ved at fokusere på:

- Kost og Ernæring
- Søvn
- Træning

Hvis du er ældre end 20 år, så er din vækst formentlig stoppet. Hvis vi ser bort fra de drastiske metoder som operation og væksthormon, så kan du tænke over følgende for at bevare din højde så længe som muligt:

- Tænk på din kropsholdning og ret ryggen
- Lav strækøvelser og træning
- Hæng fra en ribbe

Overvej dog ikke om du allerede nu kan være godt tilfreds med lige netop den højde, du har?

Jeg har skrevet et andet indlæg om at få en [bedre kropsholdning og rette ryggen]({% link _posts/2020-07-01-ret-ryg.md %}), som får alle til at være lidt højere.

## Reklamer

{% include feature_row %}
