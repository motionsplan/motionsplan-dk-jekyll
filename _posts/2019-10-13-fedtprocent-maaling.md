---
title: "Hvordan måler jeg min fedtprocent? 7 forskellige metoder"
seo_title: "Hvordan måler jeg min fedtprocent? 7 forskellige metoder (2022)"
description: "Er du interesseret i at kende din fedtprocent? Få viden om alle måder, du kan måle din fedtprocent på? Flere kan du lave derhjemme i dag!"
permalink: /maal-fedtprocent/
language: da
header:
  overlay_image: https://images.unsplash.com/photo-1523901839036-a3030662f220?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&height=630&w=1200&q=10
  teaser: https://images.unsplash.com/photo-1523901839036-a3030662f220?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&height=300&w=400&q=10
  overlay_filter: 0.6
  caption: "7 metoder til at måling af din fedtprocent"
category:
  - Test
tags:
  - fedtprocent
  - test
last_modified_at: 2021-11-06T23:14:14Z
toc: true
feature_row:
  - image_path: https://shop.getbig.dk/images/medium/personvaegt-med-fedtprocentmaaler_MED.jpg
    alt: "Badevægt med fedtprocent måler"
    title: "Badevægt med fedtprocent måler"
    excerpt: "Denne badevægt kan måle både vægt, fedtprocent, BMI, væskeandel og knoglemasse. Man kan oprette analyser for 8 personer, og dermed kan hele familien nøjes med denne ene vægt. Denne vægt er formentlig ikke valideret og er langt fra så præcis, som de andre præsenteret i denne artikel."
    url: "https://www.partner-ads.com/dk/klikbanner.php?partnerid=28187&bannerid=21411&htmlurl=https://shop.getbig.dk/badevaegt-i-luksuskvalitet"
    btn_label: "Tjek pris"
    btn_class: "btn--success"
    rel: sponsored nofollow noopener
  - image_path: https://www.fotoagent.dk/single_picture/11803/138/custom1/tanita_dc_360_p_avec_colonne_analyseur_de_masse_co.jpg
    alt: "Tanita DC 360P Kropsanalysevægt"
    title: "Tanita DC 360P Kropsanalysevægt"
    excerpt: "Med en Tanita DC 360P kropsanalysevægt er du garanteret præcise og nøjagtige resultater. På blot 15 sekunder er det muligt at få en fuld kropsanalyse og måle din fedtprocent."
    url: "https://www.partner-ads.com/dk/klikbanner.php?partnerid=28187&bannerid=40368&htmlurl=https://www.fitnessgruppen.dk/tanita-dc-360p-kropsanalysevaegt/"
    btn_label: "Tjek pris"
    btn_class: "btn--success"
    rel: sponsored nofollow noopener
  - image_path: https://www.fotoagent.dk/single_picture/11803/138/mega/Tanita_MC780_full(1).jpg
    alt: "Tanita MC 780 P MA"
    title: "Tanita MC 780 P MA"
    excerpt: "Tanita MC 780 P MA, er en interaktiv maskine til at måle fedtprocent, hvilket gør at vægten er nemt at benytte. Med det todelte display, kan du nemt overskue den målte og beregnede data."
    url: "https://www.partner-ads.com/dk/klikbanner.php?partnerid=28187&bannerid=40368&htmlurl=https://www.fitnessgruppen.dk/tanita-mc-780-p-ma/"
    btn_label: "Tjek pris"
    btn_class: "btn--success"
    rel: sponsored nofollow noopener
faq:
  - question: Hvad er en god fedtprocent?
    answer: |
      Der er ikke noget entydigt svar på, hvad en god fedtprocent er. Det kommer an på, hvad du fokuserer på. Her på siden kan du se normer for fedtprocent i forhold til forskellige befolkningsgrupper, men du kan også få et bud på, hvad en sund fedtprocent er.
  - question: Hvordan finder jeg min fedtprocent?
    answer: |
      Der er mange måder at finde din fedtprocent på. Her på siden er der 7 forskellige metoder til at måle din fedtprocent. Alt fra simple udregninger til hudfoldsmålinger og til målinger med avancerede apparater som bioimpedans, DEXA-scannere og hydrostatisk vejning.
---

Interessen for at måle din fedtprocent er steget, så jeg har forsøgt at samle op på, hvordan man kan måle sin fedtprocent. Hvilke metoder findes der til måling af fedtprocent?

**Du kan måle din fedtprocent på mange måder. Alle metoderne har hver deres fordele og ulemper og unøjagtigheder. Du kan måle fedtprocent med undervandsvejning, DEXA-scanner, hudfoldsmålinger med fedttang, bioimpedans - og du kan estimere fedtprocenten på baggrund af øjemål og udregninger.**

I det følgende får du svar på:

- Hvorfor kan måling af din fedtprocent være interessant?
- Hvordan du kan måle fedtprocenten?

Lad os dykke direkte ned i det.

## Hvad er fedtprocent?

Fedtprocenten er et udtryk for, hvor høj andel af fedt du har i kroppen i forhold i den fedtfrie masse. En fedtprocent siger ikke noget om, _hvor_ fedtet sidder. Placeringen og fordelingen af fedtet har stor betydning for sundheden. Derfor er en lav fedtprocent ikke bare lig med en sund krop.

## Hvorfor vil du måle din fedtprocent?

Jeg oplever, at mange er meget interesseret i at få målt deres fedtprocent. Ofte uden begrundelse for, hvad tallet skal bruges til. For det meste lyder det som om, at fedtprocenten bliver et styringsredskab for om ens træning virker.

For mig er fedtprocenten et dårligt styringsredskab. Det er mere interessant, om man bliver stærkere, mere udholdende, mere eksplosiv, smidigere eller dygtigere til det, man laver.

Fedtprocenten kan imidlertid være med til at sige noget om ens sundhedstilstand. Hvis man kan få målt fedtprocenten med en troværdig måling, så kan fedtprocenten måske være med til at sige noget om sundheden for den enkelte.

Det er klart, at den optimale fedtprocent i forhold til sundhed ikke nødvendigvis er den optimale fedtprocent til at se veltrænet ud. Hvis du gerne vil se veltrænet ud, så kræver det typisk en ret lav fedtprocent. Men du behøver jo ikke at få målt din fedtprocent for at se, om du ser veltrænet ud eller du har six-pack, hvis det er målet med træningen.

Du kan få målt din fedtprocent, hvis du er i tvivl, om du er sund nok. Det er både problematisk for din sundhed, hvis du har for lav og for høj fedtprocent. Så som meget andet i livet handler det om en balance.

Der er følgende sundshedsmæssige udfordringer ved **ikke** at have en passende fedtprocent og kropskomposition.

- **Undervægtige** har øget risiko for knogleskørhed, træthed, tab af muskelmasse, lavt blodtryk, svimmelhed og nedsat modstandskraft.
- **Overvægtige** har øget risiko for at udvikle diabetes, hjertekarsygdomme, blodpropper, brystkræft og slidgigt.
- **Svært overvægtige** har endnu højere risiko for at udvikle hjerte-kar-sygdomme, [højt blodtryk](/blodtryk/), slagtilfælde og diabetes.

Der er altså mange grunde til at have en passende fedtprocent. En rigtig god test at starte med kan være en **øjemålstest**.

## Hvordan måler man sin fedtprocent? 7 metoder!

Der er mange måder at måle fedtprocent på. De fleste er desværre formentlig unøjagtige. Derfor skal du sætte dig godt ind i, hvad der reelt bliver målt i de enkelte metoder. Du skal overveje meget nøje, hvilket tal du reelt ender med, når du får målt din fedtprocent, og hvordan du vil bruge dette tal.

Det er sandsynligt, at du kan bruge metoderne over tid til at _tracke_, hvordan det går med din fedtprocent og kropskomposition, men det er mere usandsynligt, at du kan bruge resultatet fra de forskellige fedtmålingsmetoder til at sammenligne med andre.

De mest nøjagtige målinger af fedtprocent er ikke tilgængelige for almindelige mennesker.

### 1. Hydrostatisk vejning

Da jeg læste idræt var en hydrostatisk vejning guldstandarden inden for måling af fedt i kroppen. Under vandvejning bliver du sænket helt ned i vand, og din kropskomposition udregnes ved hjælp af formler for fysiske love ved nedsænkning i vand. Du kan læse mere om vandvejning under [kropskomposition](/kropskomposition/). Typisk er en vandvejning uden for de fleste menneskers budget.

### 2. DEXA-scanning

En DEXA-scanning kræver adgang til en DEXA-scanner. Det er et rigtig dyrt apparat, som typisk kun findes på hospitaler eller private klinikker. Du kan læse mere om DEXA-scanning under [kropskomposition](/kropskomposition/).

For den almindelige fitnessudøver så kan følgende være muligheder for at få målt fedtprocenten.

### 3. Øjemål

Spejlet er faktisk en udmærket måde at estimere på, om man har en passende fedtprocent i forhold til både sundhed og træning.

{% include figure image_path="https://exerciseandwellness.files.wordpress.com/2016/03/body-fat-percentage-men-women.jpg" caption="Øjemålstest af fedtprocenten. Kilde: [exerciseandwellness.wordpress.com](https://exerciseandwellness.wordpress.com/2016/03/28/body-fat-percentages/)" alt="Hvordan måler jeg min fedtprocent for mænd og kvinder?" %}

Ulempen er at man kan blive snydt af fedt, der sidder omkring organerne, men som man ikke umiddelbart kan se. Der er nogle der er såkaldt _tyndfede_, som ser sunde og slanke ud, men som har en høj fedtprocent.

### 4. Udregning af fedtprocent

Der findes nogle formler, hvor du kan udregne din fedtprocent ud fra simple antropometriske mål som køn, højde og vægt. Formlerne er imidlertid behæftet med stor usikkerhed, og de kan ikke stå alene. Jeg har lavet en [beregner som kan udregne fedtprocenten på baggrund af højde, vægt, alder og køn]({% link _posts/2008-10-30-udregning-af-fedtprocent.md %}).

### 5. Bestemmelse af fedtprocent med målebånd

Der findes også en række forslag til, hvordan man kan bestemme fedtprocenten med et målebånd. Du skal ganske enkelt måle dig selv med et målebånd forskellige steder på kroppen. Fælles for alle metoderne er, at der er lige så meget usikkerhed om det faktiske resultat, som ved at udregne fedtprocenten baseret på højde og vægt.

**Læs**: [Mål din fedtprocent med målebånd]({% link _posts/2019-10-14-fedtprocent-maalebaand.md %}) eller med [måling af fedtprocent med Navy-metoden]({% link _posts/2019-10-14-fedtprocent-maalebaand-navy.md %})

### 6. Måling af fedtprocent med fedttang

En fedttang kan være et udmærket værktøj, hvis du har behov for at følge en fremgang. Hvis du øver dig i at bruge en fedttang, så kan du med ret stor sikkerhed reproducere din hudfoldsmåling over tid. Fedttangen giver ikke den præcise fedtprocent, men kan være rimelig pålidelig i forhold til at estimere ændringerne i hudfoldstykkelsen over tid.

**Læs**: [Måling af fedtprocent med hudfoldsmålinger og fedttang]({% link _posts/2019-10-14-fedtprocent-skinfold.md %})

### 7. Måling af fedtprocent med bioimpedans

Nogle af de nye, ret dyre bioimpedansmålere kan give et fornuftigt bud på din fedtprocent. Du kan også få relativt prisbillige badevægte, der reklamerer med at kunne måle fedtprocenten med bioimpedans, men de billige modeller er formentlig meget upræcise. Hvis du kan følge alle anvisninger, så du kan foretage målingerne under de samme forhold over tid, så kan du måske godt bruge denne metode til at holde øje med ændringer i din kropskomposition.

Jeg har skrevet mere om [bioimpedansmålinger her]({% link _posts/2019-10-14-fedtprocent-bioimpedans-inbody-570.md %}).

## Hvad er en sund normal fedtprocent?

Den mængde fedt du har på kroppen har betydning for din sundhed. En normal fedtprocent varierer. Kvinders fedtprocent er højere end mænds fedtprocent.

Det kan være usundt at have en høj fedtprocent, men det kan også være problematisk at have en lav fedtprocent. Hvis du har for meget fedt på kroppen særligt omkring de indre organer, så kan det være forbundet med risiko for livsstilssygdomme. Du kan bruge [dit taljemål](/taljemaal/) til at sige noget om fordelingen af fedt på kroppen.

I næste afsnit kan du læse mere om, hvad en normal fedtprocent er.

## Normer for fedtprocent for mænd og kvinder

Når du har valgt en metode til at måle din fedtprocent, så får du et tal. Men hvad kan du så bruge tallet til efterfølgende?

Tabellen nedenunder indeholder [normerne for fedtprocent for mænd og kvinder](/fedtprocent-normer/), som bliver brugt af [American Council on Exercise (ACE)](https://www.acefitness.org/education-and-resources/lifestyle/tools-calculators/percent-body-fat-calculator/).

| Klassifikation         | Kvinde (% fedt) | Mand (% fedt) |
|------------------------|-----------------|---------------|
| Essentiel fedt         | 10-12%          | 2-5%          |
| Udholdenhedsatlet      | 14-10%          | 6-8%          |
| Atleter                | 17-20%          | 10-13%        |
| Fitness                | 21-24%          | 14-17%        |
| Acceptabel             | 25-31%          | 18-24%        |
| Overvægt               | > 32%           | > 25%         |

[Gallagher (2000)](https://www.researchgate.net/publication/12354988_Healthy_percentage_body_fat_ranges_An_approach_for_developing_guidelines_based_on_body_mass_index) har lavet en grafik baseret på BMI og alder i forhold til, hvad en **sund normal fedtprocent** er:

{% include figure image_path="https://4.bp.blogspot.com/-nOLwVUh5HaQ/XUuHz1AD3PI/AAAAAAAAStE/HWTJneEhKDElIU_yvxsKezZjh6D3Z_frQCLcBGAs/s1600/BodyFatRangeChartLarge.jpg" caption="Fedtprocent for voksne mænd og kvinder baseret på WHO BMI guidelines ([Gallagher 2000](https://www.researchgate.net/publication/12354988_Healthy_percentage_body_fat_ranges_An_approach_for_developing_guidelines_based_on_body_mass_index))" alt="Hvordan måler jeg min fedtprocent? Fedtprocent for mænd og kvinder" %}

**Læs**: [Hvad en en normal fedtprocent for mænd og kvinder?](/fedtprocent-normer/).

## Ofte stillede spørgsmål om måling af fedtprocent

{% include faq.html %}

## Mere om at måle fedtprocent og kropskomposition

Jeg har skrevet et indlæg om [forskellige måder at anskue kropskomposition på]({% link _posts/2019-10-14-kropskomposition.md %}), som måske kan inspirere til at få et endnu mere nuanceret billede af, hvad fedtprocent er. Der kan du også læse om endnu flere metoder til at måle kropskomposition med.

Når nu det er så vanskeligt at bestemme den nøjagtige fedtprocent, så skal du altså ikke skynde dig på [slankekur]({% link _posts/2020-09-04-slankekur.md %}) på baggrund af fedtprocentmålinger og fedtprocentberegninger uden at være helt sikker på, at du har en udfordring med din fedtprocent.

Hvis du vil dykke lidt mere ned i emnet om fedtprocent og vægt, så tjek mit omfattende indlæg om [idealvægt]({% link _posts/2020-05-30-ideal-weight.md %}) og vores betragtninger om [BMI for mænd og kvinder](/bmi/).
