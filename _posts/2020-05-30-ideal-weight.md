---
title: &title "Udregn din idealvægt med denne enkle beregner"
permalink: /idealvaegt/
language: da
header:
  overlay_image: https://images.unsplash.com/photo-1589829545856-d10d557cf95f?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1950&q=80
  teaser: https://images.unsplash.com/photo-1589829545856-d10d557cf95f?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
  overlay_filter: 0.1
category:
  - Viden om
  - Beregner
tags:
  - vægt
  - beregner
last_modified_at: 2020-05-29T08:14:14Z
toc: true
---

Jeg får ofte spørgsmålet om, hvad min idealvægt er? Altså ikke min idealvægt, men din idealvægt. Der er rigtig mange, der vurderer deres egen sundhed ud fra vægten. Jeg har undersøgt, hvad idealvægt er, og hvordan videnskaben er kommer frem til idealvægt?

Hvad er idealvægt? **Idealvægt er et forsøg på at give et bud på, hvilken kropsvægt der teoretisk set vil give dig det længste liv med færrest sygdomme. Idealvægt er altså et mål for, hvornår du er sund ift. livslængde og helbred. Idealvægten udregnes oftest i forhold til din højde, alder, køn og kropsbygning.**

## Udregn din idealvægt for voksne mænd og kvinder

Den simple beregner af idealvægt tager udgangspunkt i de formler, der ser ud til at blive brugt mest til at udregne idealvægten. Formlerne er fra Robinson (1983), Devine (1974), Miller (1983), Hamwi (1964).

Jeg har udvidet beregneren med Morten Zachos forslag til bestemmelse af idealvægt ud fra BMI og kropstype, som jeg gennemgår nedenfor.

{% include calculate-ideal-weight.html %}

## Om beregneren til idealvægt fra højde og køn

I gennem forskellige studier har der været virkelig mange forskellige bud på, hvordan man kan udregne idealvægten.

Udregning af idealvægt tager typisk udgangspunkt i dit køn og din højde. Devine (1974), Miller (1983), Hamwi (1964) og Robinson (1983) har alle foreslået formler for idealvægten.

Disse formler for idealvægt tager udelukkende udgangspunkt i om du er mand og kvinde og din højde. Formlerne og udregningerne tager altså ikke højde for kropsbygning og muskelmasse.

Formlerne fra Devine (1974), Miller (1983), Hamwi (1964) og Robinson (1983) er henvendt til mennesker, der er højere end 152 cm høje.
{: .notice .notice--info }

## Petersons universelle formel for idealvægt baseret på BMI

Peterson et al (2016) har forbedret formlen for Devine (1974). Peterson et al (2016) fandt at Devine-formlen underestimerede kropsvægten for dem, der ikke var så høje, mens de overestimerede højden for de højere.

Derfor foreslår Peterson et al (2016) at basere idealvægten på et _target BMI_. Som Devine (1974), så kan formlerne kun bruges for mennesker, der er højere end 152 cm.

***

Ideal Weight (kg) = 2.2 x BMI<sub>target</sub> + 3.5 x BMI<sub>target</sub> x (Height (m) - 1.5 m)

***

## Udregn idealvægt baseret på BMI og kropstype

Morten Zacho har foreslået, at [basere idealvægten på Body Mass Index (BMI)](https://web.archive.org/web/20160808221414/http://www.motion-online.dk/sundhed_og_vaegt/vaegt_og_fedtprocent/beregn_din_idealvaegt/){:rel="nofollow"}. Morten Zacho konkluderer, at videnskaben understøtter at et optimalt BMI er på omkring 22,5 for kvinder og 24,5 for mænd for at opleve det længste liv med færrest sygdomme. Jeg har forklaret rationalet bag i indlægget om [Body Mass Index (BMI)](/bmi/).

## Hvor stor er usikkerheden på idealvægt?

> I de fleste undersøgelser øges risikoen kun ganske let selv om BMI-værdien ligger et par BMI-point fra det optimale. Det betyder i praksis, at hvis din reelle vægt ligger indenfor +/- 6 kg af idealvægten, så er det stadigt indenfor det optimale område.

--- <cite>[Morten Zacho](https://web.archive.org/web/20160808221414/http://www.motion-online.dk/sundhed_og_vaegt/vaegt_og_fedtprocent/beregn_din_idealvaegt/){:rel="nofollow"}</cite>

## Hvordan spiller kropsbygning ind på idealvægten?

> Hvis man bare kigger på kropsbygning som forskelle i hvor kraftigt / bredt skelet man er udstyret med, så havde de oprindelige idealvægtstabeller fra 1960'erne en korrektion på plus-minus 10 % af kropsvægten. Kigger man på nyere studier, så ser det ud til, at det er normalt, at forskelle i skeletbredde kan påvirke kropsvægten 6-8 % i hver retning.

--- <cite>[Morten Zacho](https://web.archive.org/web/20160808221414/http://www.motion-online.dk/sundhed_og_vaegt/vaegt_og_fedtprocent/beregn_din_idealvaegt/){:rel="nofollow"}</cite>

Jeg har derfor inkluderet en mulighed for at vælge din kropstype i beregneren, så idealvægtberegneren tager højde for skeletbredden.

## Andre typer målinger af idealvægt

Jeg har skrevet en lang grundig artikel om [Body Mass Index (BMI)](/bmi/), som ofte også bruges til at få en ide om, hvad din idealvægt er.

Men husk at idealvægt ikke er nogen faktuel videnskab. Begrebet om idealvægt er bare retningslinjer, som ikke tager højde for din kropsbygning, fedtprocent eller kropskomposition.

Hvis du vil lære mere om kropskomposition, så har jeg skrevet et indlæg om [forskellige modeller til at beskrive kropskomposition]({% link _posts/2019-10-14-kropskomposition.md %}).

## Konklusion om idealvægt

Nyere forskning af [Peterson et al (2016)](https://www.ncbi.nlm.nih.gov/pmc/articles/PMC4841935/) forsøger at lave en universel formel til at estimere den ideelle kropsvægt og kropsvægt ved ethvert BMI. Det er en fin ressource at dykke ned i, hvis du gerne vil kigge mere på idealvægt.

Hvis du har gode ideer til, hvordan jeg implementerer det arbejde i beregneren, så brug endelig kommentarerne.

Idealvægt er i høj grad individuel, hvilket +/- 6 kg også vidner om. Der er mange forskellige måder at udregne idealvægt på. Et er øjnene der kigger på dig i spejlet, og et andet er hvad der er den optimale vægt for at få et langt liv med færrest mulige sygdomme.

På mange punkter er det ærgerligt, at idealvægt fylder så meget for mange mennesker, og at det i øjeblikket er baseret på, at man skal have en lav fedtprocent snarere end, hvad der er sundt.

## Referencer om idealvægt for mænd og kvinder

- Adams, Kenneth F., Arthur Schatzkin, Tamara B. Harris, Victor Kipnis, Traci Mouw, Rachel Ballard-Barbash, Albert Hollenbeck, og Michael F. Leitzmann. 2006. “Overweight, Obesity, and Mortality in a Large Prospective Cohort of Persons 50 to 71 Years Old”. The New England Journal of Medicine 355 (8): 763–78. <https://doi.org/10.1056/NEJMoa055643>.
- Berrington de Gonzalez, Amy, Patricia Hartge, James R. Cerhan, Alan J. Flint, Lindsay Hannan, Robert J. MacInnis, Steven C. Moore, m.fl. 2010. “Body-Mass Index and Mortality among 1.46 Million White Adults”. The New England Journal of Medicine 363 (23): 2211–19. <https://doi.org/10.1056/NEJMoa1000367>.
- Calle, E. E., M. J. Thun, J. M. Petrelli, C. Rodriguez, og C. W. Heath. 1999. “Body-Mass Index and Mortality in a Prospective Cohort of U.S. Adults”. The New England Journal of Medicine 341 (15): 1097–1105. <https://doi.org/10.1056/NEJM199910073411501>.
- Flegal, Katherine M., Brian K. Kit, Heather Orpana, og Barry I. Graubard. 2013. “Association of All-Cause Mortality with Overweight and Obesity Using Standard Body Mass Index Categories: A Systematic Review and Meta-Analysis”. JAMA 309 (1): 71–82. <https://doi.org/10.1001/jama.2012.113905>.
- Lewis, Cora E., Kathleen M. McTigue, Lora E. Burke, Paul Poirier, Robert H. Eckel, Barbara V. Howard, David B. Allison, Shiriki Kumanyika, og F. Xavier Pi-Sunyer. 2009. “Mortality, Health Outcomes, and Body Mass Index in the Overweight Range: A Science Advisory from the American Heart Association”. Circulation 119 (25): 3263–71. <https://doi.org/10.1161/CIRCULATIONAHA.109.192574>.
- Peterson, Courtney M, Diana M Thomas, George L Blackburn, og Steven B Heymsfield. 2016. “Universal equation for estimating ideal body weight and body weight at any BMI1”. The American Journal of Clinical Nutrition 103 (5): 1197–1203. <https://doi.org/10.3945/ajcn.115.121178>.
- Prospective Studies Collaboration, Gary Whitlock, Sarah Lewington, Paul Sherliker, Robert Clarke, Jonathan Emberson, Jim Halsey, Nawab Qizilbash, Rory Collins, og Richard Peto. 2009. “Body-Mass Index and Cause-Specific Mortality in 900 000 Adults: Collaborative Analyses of 57 Prospective Studies”. Lancet (London, England) 373 (9669): 1083–96. <https://doi.org/10.1016/S0140-6736(09)60318-4>.
- Ruff, C. B. 2000. “Body Mass Prediction from Skeletal Frame Size in Elite Athletes”. American Journal of Physical Anthropology 113 (4): 507–17. <https://pubmed.ncbi.nlm.nih.gov/11102884/>.
- Wong, Edwin S., Bruce C. M. Wang, Louis P. Garrison, Rafael Alfonso-Cristancho, David R. Flum, David E. Arterburn, og Sean D. Sullivan. 2011. “Examining the BMI-Mortality Relationship Using Fractional Polynomials”. BMC Medical Research Methodology 11 (december): 175. <https://doi.org/10.1186/1471-2288-11-175>.
