---
title: &title "Beregn idealvægt for mænd og kvinder i vores enkle beregner"
#seo_title: "Idealvægt beregner: Hvad er normalvægt for mænd og kvinder?"
seo_title: "Idealvægt beregner: Hvad bør mænd og kvinder veje?"
description: "Vil du gerne kende din idealvægt? Her kigger vi på sund vægt, normalvægt og gennemsnitsvægt for mænd og kvinder? Komplet guide med beregner."
excerpt: "Er du interesseret i at kende din idealvægt? Her kan du læse mere om idealvægt, normalvægt og gennemsnitsvægt, og hvordan videnskaben er kommet frem til et tal der passer for mænd og kvinder?"
permalink: /idealvaegt/
language: da
header:
  teaser: https://images.unsplash.com/photo-1589829545856-d10d557cf95f?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
  caption: *title
  overlay_filter: 0.1
category:
  - Beregnere
  - Kropskomposition
tags:
  - beregner
  - vægt
  - kropskomposition
  - featured
meta:
  name: Idealvægt for mænd og kvinder
  equipment: målebånd
  measures: idealvægt
  type: kropskomposition
last_modified_at: 2022-08-22T08:14:14Z
toc: true
faq:
  - question: Hvad er idealvægt?
    answer: Idealvægt er et forsøg på at give et bud på, hvilken kropsvægt der teoretisk set vil give dig det længste liv med færrest sygdomme. Idealvægt er altså et mål for, hvornår du er sund ift. livslængde og helbred. Idealvægten udregnes oftest i forhold til din højde, alder, køn og kropsbygning.
  - question: Hvordan kan man udregne idealvægt?
    answer: Der findes en lang række forskellige måder at beregne idealvægt på. Enten kan man tage udgangspunkt i højde og vægttabeller baseret på en lang række mennesker. Ellers kan man beregne den ud fra et [ideelt BMI](/bmi/). Læs meget mere om fordele og ulemper her.
---

Vil du gerne kende din idealvægt? Her kan du læse mere om idealvægt, normalvægt og gennemsnitsvægt, og hvordan videnskaben er kommet frem til et tal der passer for mænd og kvinder?

Jeg får ofte spørgsmålet om, hvad min idealvægt er? Altså ikke min normalvægt, men idealvægten for mænd og kvinder. Der er rigtig mange, der vurderer deres egen sundhed ud fra vægten.

{% include figure image_path="https://images.unsplash.com/photo-1618939291225-8d558ea4369f?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" alt="vægt til at måle idealvægt, gennemsnitsvægt og normalvægt" %}

Jeg har undersøgt, hvad idealvægt, normalvægt og gennemsnitsvægt er, og hvordan videnskaben er kommet frem til et tal der passer for mænd og kvinder?

{% comment %}
TODO
## Hvad skal jeg veje?
{% endcomment %}

{% include motionsplan/lead-magnet-button.html %}

## Hvad er idealvægt?

Idealvægt er et forsøg på at give et bud på, hvilken kropsvægt der teoretisk set vil give dig det længste liv med færrest sygdomme. Idealvægt er altså et mål for, hvornår du har en sund vægt ift. livslængde og helbred. Idealvægten udregnes oftest i forhold til din højde, alder, køn og kropsbygning.

## Udregn din idealvægt for voksne mænd og kvinder

Den simple beregner af idealvægt og normalvægt tager udgangspunkt i de formler, der ser ud til at blive brugt mest til at udregne idealvægten. Formlerne er fra Robinson (1983), Devine (1974), Miller (1983), Hamwi (1964).

Jeg har udvidet beregneren med Peterson et al (2016) og Morten Zachos forslag til bestemmelse af den ideelle vægt baseret på BMI og kropstype, som jeg gennemgår nedenfor.

{% include calculator/calculate-ideal-weight.html %}

Lad os tage et eksempel:

[Danske kvinder er i gennemsnit](/hvad-er-gennemsnitshoejden-i-danmark/) er 167 cm. Lad os prøve det i beregneren.

Resultaterne i beregneren ligger mellem 58,5 - 68,3 kg for en på den højde. Det er let at regne ud, men noget sværere i praksis at forklare forskellene mellem de forskellige beregninger.

## Om beregneren til idealvægt fra højde og køn

Der været virkelig mange forskellige bud på, hvordan man kan udregne idealvægten for mænd og kvinder.

{% include motionsplan/lead-magnet-button.html %}

Devine (1974), Miller (1983), Hamwi (1964) og Robinson (1983) har alle foreslået formler, som tager udgangspunkt i dit køn og din højde. Formlerne og udregningerne medregner således ikke kropsbygning og muskelmasse.

Formlerne fra Devine (1974), Miller (1983), Hamwi (1964) og Robinson (1983) er beregnet til mennesker, der er højere end 152 cm.
{: .notice .notice--info }

## Petersons universelle formel baseret på sundt BMI

Peterson et al (2016) har forbedret formlen for Devine (1974). Peterson et al (2016) fandt at Devine-formlen underestimerede kropsvægten for dem, der ikke var så høje, mens de overestimerede højden for de højere. Formlen passer altså bedst, hvis man ligger tæt på [gennemsnitshøjden](/hvad-er-gennemsnitshoejden-i-danmark/).

Derfor foreslår Peterson et al (2016) at basere idealvægten på et _target BMI_. Som Devine (1974), så kan formlerne kun bruges for mennesker, der er højere end 152 cm.

Peterson et al (2016) foreslår følgende formel.

***

Idealvægt (kg) = 2.2 x BMI<sub>target</sub> + 3.5 x BMI<sub>target</sub> x (højde (m) - 1.5 m)

***

Med udgangspunkt i Lemmens (2005) har jeg valgt at bruge en target BMI på 22.

## Udregn idealvægt baseret på BMI og kropstype

[Morten Zacho](https://web.archive.org/web/20160808221414/http://www.motion-online.dk/sundhed_og_vaegt/vaegt_og_fedtprocent/beregn_din_idealvaegt/){:rel="nofollow"} har som Peterson (2016) også foreslået, at basere idealvægten på Body Mass Index (BMI).

Morten Zacho konkluderer, at videnskaben understøtter at et optimalt BMI er på omkring 22,5 for kvinder og 24,5 for mænd for at opleve det længste liv med færrest sygdomme. Jeg har forklaret rationalet bag i indlægget om [BMI](/bmi/) eller vores [BMI-beregner](/bmi-beregner/).

Når man skal udregne idealvægten for kvinder, så kan du altså bruge BMI på 22,5 og for mænd et BMI på 24,5 for at finde idealvægten.

Men ud over at tage højde for BMI, så kan du også i beregneren tage højde for din kropstype.

## Skema med mænds og kvinders idealvægt

Det kan være interessant at se på, hvordan de forskellige formler kan sammenlignes. Derfor har jeg lavet et par grafer, der sammenligner formlerne til at udregne den ideelle vægt for kvinder og mænd her.

Først for mændene:

{% include figure image_path="/assets/images/blog/idealvaegt-maend.png" alt="graf med idealvægt for mænd" %}

Og så for kvinderne:

{% include figure image_path="/assets/images/blog/idealvaegt-kvinder.png" alt="graf med idealvægt for mænd" %}

## Tabel med idealvægt for mænd og kvinder

Jeg har lavet en tabel baseret på Peterson et al (2016) beregning for idealvægt for mænd og kvinder, der baserer sig på et target BMI. Du kan selv udfylde det target BMI, du mener er mest optimalt for kvinder og mænd.

Hvis du gerne vil have et mere præcist tal, der er baseret på en helt specifik højde og dig selv, så brug vores beregner i stedet for.

{% include table/table-idealweight.html %}

## Hvordan spiller kropsbygning ind på idealvægten?

> Hvis man bare kigger på kropsbygning som forskelle i hvor kraftigt / bredt skelet man er udstyret med, så havde de oprindelige idealvægtstabeller fra 1960'erne en korrektion på plus-minus 10 % af kropsvægten. Kigger man på nyere studier, så ser det ud til, at det er normalt, at forskelle i skeletbredde kan påvirke kropsvægten 6-8 % i hver retning.
>
> --- <cite>[Morten Zacho](https://web.archive.org/web/20160808221414/http://www.motion-online.dk/sundhed_og_vaegt/vaegt_og_fedtprocent/beregn_din_idealvaegt/){:rel="nofollow"}</cite>

Jeg har derfor inkluderet en mulighed for at vælge din kropstype i beregneren, så idealvægtberegneren tager højde for skeletbredden.

## Hvor stor er usikkerheden på idealvægt?

> I de fleste undersøgelser øges risikoen kun ganske let selv om BMI-værdien ligger et par BMI-point fra det optimale. Det betyder i praksis, at hvis din reelle vægt ligger indenfor +/- 6 kg af idealvægten, så er det stadig indenfor det optimale område.
>
> --- <cite>[Morten Zacho](https://web.archive.org/web/20160808221414/http://www.motion-online.dk/sundhed_og_vaegt/vaegt_og_fedtprocent/beregn_din_idealvaegt/){:rel="nofollow"}</cite>

## Andre typer målinger af normalvægt og gennemsnitsvægt

Jeg har skrevet en lang grundig artikel om [Body Mass Index (BMI)](/bmi/), som ofte også bruges til at få en ide om, hvad din idealvægt er.

Men husk at din vægt kan ikke betragtes som en faktuel videnskab. Begrebet om idealvægt er bare retningslinjer, som ikke tager højde for din kropsbygning, fedtprocent eller kropskomposition.

Hvis du vil lære mere om kropskomposition, så har jeg skrevet et indlæg om forskellige [modeller til at beskrive kropskomposition](/kropskomposition/) og hvordan man kan [måle fedtprocent](/maal-fedtprocent/).

## Hvad er gennemsnitsvægt i forhold til idealvægt?

> Mens overvægtsudviklingen blandt danske mænd og børn ser ud til at være stagneret, er danske kvinder i gennemsnit blevet tungere i løbet af de sidste ti år, og mere end fire ud af ti er nu overvægtige eller svært overvægtige. Dermed er kvinderne ved at indhente de danske mænd, hvor godt hver anden er overvægtig eller svært overvægtig. Den andel af kvinderne, der klassificeres som svært overvægtige, er også steget. Det viser nye tal fra DTU Fødevareinstituttet.
>
> --- <cite>[DTU Fødevareinstitutttet](https://www.food.dtu.dk/nyheder/2015/09/danske-kvinders-vaegt-gaar-fortsat-opad)</cite>

## Konklusion

Nyere forskning af [Peterson et al (2016)](https://www.ncbi.nlm.nih.gov/pmc/articles/PMC4841935/) forsøger at lave en universel formel til at estimere den ideelle kropsvægt ved ethvert BMI. Det er en fin ressource at dykke ned i, hvis du gerne vil kigge mere på idealvægt.

Hvis du har gode ideer til, hvordan jeg implementerer det arbejde i beregneren, så brug endelig kommentarerne.

Der er mange forskellige måder at udregne idealvægt på. Et er øjnene der kigger på dig i spejlet, og et andet er hvad der er den optimale vægt for at få et langt liv med færrest mulige sygdomme. Din vægt er i høj grad individuel, hvilket +/- 6 kg også vidner om.

På mange punkter er det ærgerligt, at idealvægt fylder så meget for mange mennesker. Mange fokuserer i øjeblikket på, at det er ideelt at have en [lav fedtprocent](/fedtprocent-normer/) snarere end, hvad der er sundt.

Du skal også huske at normalvægtige personer ikke nødvendigvis har en sund krop. Man kan godt holde sig inden for grænserne for normalvægt, men stadig have en fedtprocent, der er for høj i forhold til sin sundhed.

{% include motionsplan/lead-magnet.html %}

<details markdown="1" class="references">
  <summary><h2 id="references">Referencer</h2></summary>

- Adams, Kenneth F., Arthur Schatzkin, Tamara B. Harris, Victor Kipnis, Traci Mouw, Rachel Ballard-Barbash, Albert Hollenbeck, og Michael F. Leitzmann. 2006. “Overweight, Obesity, and Mortality in a Large Prospective Cohort of Persons 50 to 71 Years Old”. The New England Journal of Medicine 355 (8): 763–78. <https://doi.org/10.1056/NEJMoa055643>.
- Berrington de Gonzalez, Amy, Patricia Hartge, James R. Cerhan, Alan J. Flint, Lindsay Hannan, Robert J. MacInnis, Steven C. Moore, m.fl. 2010. “Body-Mass Index and Mortality among 1.46 Million White Adults”. The New England Journal of Medicine 363 (23): 2211–19. <https://doi.org/10.1056/NEJMoa1000367>.
- Calle, E. E., M. J. Thun, J. M. Petrelli, C. Rodriguez, og C. W. Heath. 1999. “Body-Mass Index and Mortality in a Prospective Cohort of U.S. Adults”. The New England Journal of Medicine 341 (15): 1097–1105. <https://doi.org/10.1056/NEJM199910073411501>.
- Flegal, Katherine M., Brian K. Kit, Heather Orpana, og Barry I. Graubard. 2013. “Association of All-Cause Mortality with Overweight and Obesity Using Standard Body Mass Index Categories: A Systematic Review and Meta-Analysis”. JAMA 309 (1): 71–82. <https://doi.org/10.1001/jama.2012.113905>.
- Lewis, Cora E., Kathleen M. McTigue, Lora E. Burke, Paul Poirier, Robert H. Eckel, Barbara V. Howard, David B. Allison, Shiriki Kumanyika, og F. Xavier Pi-Sunyer. 2009. “Mortality, Health Outcomes, and Body Mass Index in the Overweight Range: A Science Advisory from the American Heart Association”. Circulation 119 (25): 3263–71. <https://doi.org/10.1161/CIRCULATIONAHA.109.192574>.
- Peterson, Courtney M, Diana M Thomas, George L Blackburn, og Steven B Heymsfield. 2016. “Universal equation for estimating ideal body weight and body weight at any BMI1”. The American Journal of Clinical Nutrition 103 (5): 1197–1203. <https://doi.org/10.3945/ajcn.115.121178>.
- Prospective Studies Collaboration, Gary Whitlock, Sarah Lewington, Paul Sherliker, Robert Clarke, Jonathan Emberson, Jim Halsey, Nawab Qizilbash, Rory Collins, og Richard Peto. 2009. “Body-Mass Index and Cause-Specific Mortality in 900 000 Adults: Collaborative Analyses of 57 Prospective Studies”. Lancet (London, England) 373 (9669): 1083–96. <https://doi.org/10.1016/S0140-6736(09)60318-4>.
- Ruff, C. B. 2000. “Body Mass Prediction from Skeletal Frame Size in Elite Athletes”. American Journal of Physical Anthropology 113 (4): 507–17. <https://pubmed.ncbi.nlm.nih.gov/11102884/>.
- Wong, Edwin S., Bruce C. M. Wang, Louis P. Garrison, Rafael Alfonso-Cristancho, David R. Flum, David E. Arterburn, og Sean D. Sullivan. 2011. “Examining the BMI-Mortality Relationship Using Fractional Polynomials”. BMC Medical Research Methodology 11 (december): 175. <https://doi.org/10.1186/1471-2288-11-175>.
</details>
