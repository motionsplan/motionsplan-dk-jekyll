---
title: &title "Hvad er disc golf? Alt om regler til frisbeegolf"
excerpt: "Hvis du ønsker en sjov og anderledes oplevelse, så er discgolf måske lige noget for dig. Her kigger vi på, hvad frisbeegolf er, og hvad du skal tænke på for at komme i gang med at spille frisbee."
## seo_title: "140+ Discgolf baner i Danmark: Hvor kan du spille i 2022?"
permalink: /discgolf/
language: da
header:
  teaser: https://images.unsplash.com/photo-1550606275-6638aaef1609?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
category:
  - Sportsgrene
  - Discgolf
tags:
  - sport
last_modified_at: 2022-07-21T10:21:26Z
---

Hvis du ønsker en sjov og anderledes oplevelse, så er discgolf måske lige noget for dig. Her kigger vi på, hvad discgolf er, og hvad du skal tænke på for at komme i gang med at spille frisbee.

Discgolf er en sport, der spilles med frisbees. Formålet med spillet er at kaste skiven ind i en kurv med færrest muligt kast. Her får du en begynderguide for dig, der gerne vil i gang med at spille discgolf.

{% include figure image_path="https://images.unsplash.com/photo-1550606275-6638aaef1609?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" caption="Discgolfspiller i gang med at putte ind mod den særlige discgolf kurv." alt="discgolfspiller putter mod discgolfkurv" %}

## Hvad er discgolf?

Disc golf spilles på samme måde som traditionel golf. I stedet for køller så bruger discgolfspillerne flyvende skiver (golfdiscs eller frisbees®) og forsøger at lande dem i kurve, hvor der hænger kæder ned. Dette kaldes en disc golf kurv.

Antallet af kast, som spilleren bruger til at nå målet, er hans  eller hendes score for det pågældende hul. Discgolfbaner har typisk 9 eller 18 huller.

Discgolf er en god måde at komme udenfor og nyde naturen på, samtidig med at man får motion og får nogle [skridt på kontoen](/skridt-pr-km-10000/). Det kan spilles af folk i alle aldre og på alle niveauer, hvilket gør det til en god aktivitet for familier, grupper af venner eller bare som en solo aktivitet.

{% include video provider="youtube" id="CNaoyfzD2Z8" %}

## Hvorfor hedder det ikke frisbee® golf?

Frisbee® er et registreret varemærke. Derfor må man ikke bruge navnet i forbindelse med sporten. Derfor er spillet endt med at hedde discgolf og ikke frisbee® golf.

Navnet frisbee stammer fra bageriet _Frisbie Baking Company_ (1871-1958) i Bridgeport, Connecticut, USA. Her brugte studerende efter sigende bageriets tærteforme til at kaste med, og så var ideen til frisbees født.

Senere udviklede en californisk ingeniør, Walter Frederick Morrison, de første velkendte frisbees af plastik i 1948.  Han navngav den 'Flyin' Saucer' og senere 'Pluto Platter' inspireret af samtidens interesse for ufoer i USA.

I 1956 solgte Morrison rettighederne til legetøjsfirmaet _Wham-O_, der også er kendt for bl.a. hulahopringen. Wham-O registrerede Frisbee som varemærke i 1958.

## Hvad er reglerne til discgolf?

Der er mange forskellige måder at spille discgolf på, men den mest almindelige måde er at kaste hver enkelt disc fra et teested mod kurven.

Når alle spillere i gruppen har kastet deres discs, går de hen til deres discs og kaster igen fra det sted, hvor de landede, indtil de får den til at lande i kurven. Den spiller med den laveste score  ved spillets afslutning er vinderen.

## Sådan foregår spillet

Du starter med at kaste (drive) fra et teested (startstedet). Derefter kaster du fra hvor discen er landet. Herefter kaster du indtil golfdiscen indtil den lander i kurven. Når du kommer tæt på kurven, så putter du.

{% include figure image_path="https://images.unsplash.com/photo-1616089966833-297110e434ae?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" caption="Discgolfspiller i gang med at kaste et forhåndskast." alt="discgolfspiller kaster forhåndskast" %}

Hullerne på de rigtige discgolfbaner udfordrer dig ved at kombinere længde, præcision, træer, buske, vand og terrænet i øvrigt. Det er rigtig sjovt at spille, og der er rigeligt med udfordringer og spænding undervejs, når din disc pludselig drejer lidt uventet, fordi den bliver taget af vinden, eller du med det samme kan mærke, at det bliver et rigtig godt kast..

## Handicap i discgolf

På nogle baner er der forskellige teesteder. Hvis det er tilfældet, så starter nybegyndere fra gul eller rød tee og de meget dygtige, der kan kaste over 100 m starter fra hvid tee.

Spillet benytter handicaps som ved almindelig golf. Det betyder at både øvede og knap så øvede kan spille sammen og stadig få en konkurrence ud af det.

Læs: [Handicap og rating i discgolf for begyndere](/discgolf-handicap/)

## Golfdiscs til discgolf

Discgolf kan spilles med alle typer flyvende skiver, men der findes særlige skiver, som er designet til denne sport. Disse skiver er generelt mindre og tungere end de traditionelle frisbees®, som fx bruges til ultimate frisbee.

{% include figure image_path="https://images.unsplash.com/photo-1655161920449-cd10d9391f44?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" caption="En veludstyret taske til discgolf. Så mange forskellige discs behøver du ikke." alt="taske med golfdiscs til discgolf" %}

Ligesom man i almindelig golf bruger forskellige køller til forskellige kast, så er der også en række forskellige golfdics. De har forskellige flyveegenskaber, som man kan udnytte, når man spiller. For rigtig at udnytte de forskellige discs, så kræver det en del øvelse.

Der er rigtig mange udtryk i forbindelse med golfdiscs. Når du går på udkig hos en forbandler, så kommer du til at forholde dig til flyveegenskaber og _flight ratings_, farver, plastik og de forskellige frisbees er overstabile eller understabile.

Vi har skrevet en guide til, hvordan du vælger den [rette golfdisc til discgolf](/golfdisc-til-discgolf/).

Jeg vil klart anbefale dig at købe et begyndersæt med 2-3 frisbees, hvis du gerne vil i gang med at spille. Der har forhandlerne valgt nogle fornuftige golfdiscs, som ikke er alt for svære at kaste.

Golfdiscs koster omkring 100-150 kroner stykket.

## Hvor kan man spille discgolf?

I princippet kan du spille discgolf overalt med en hvilken som helst frisbee. Du kan bare aftale, hvad I går efter at ramme. Men det er rigtig sjovt, hvis du spiller på en af de [dedikerede baner til discgolf](/discgolf-baner/). Der er efterhånden rigtig mange baner i Danmark.

Her har banedesignere sørget for at spillerne får den bedst mulige oplevelse, og det er rigtig sjovt at spille på de rigtige kurve, hvor der hænger kæder ned. Så kan du også bedre udnytte de forskellige kast undervejs.

## Hvem kan spille?

Alle kan spille discgolf. Det er ligegyldigt, om du er ung eller gammel, nybegynder eller professionel. Ligesom almindelig golf er det en sport, der kan nydes af folk i alle aldre og på alle niveauer.

Discgolf er også en fantastisk aktivitet for familier og grupper af venner. Og det er perfekt til de gange, hvor  du ønsker at dyrke motion, men ikke ønsker at gå i fitnesscenter.

Du kan typisk spille 9 huller på omkring en time. Hvis du skal spille 18 huller, så tager det et par timer. Du skal bare bruge et par golfdiscs for at spille. Du kan sagtens starte bare med en enkelt disc, men du får en mere autentisk oplevelse ved at købe et par stykker, så du både har en du kan kaste langt med og en du kan putte med.

## Sådan kommer du i gang med discgolf

Det er let at komme i gang med discgolf. Der er bare tre lette trin.

1. Du skal bruge nogle **golfdiscs**. Du kan købe [begyndersæt](https://www.partner-ads.com/dk/klikbanner.php?partnerid=28187&bannerid=94606){: rel="sponsored nofollow noopener" } hos nogle af de mange forhandlere af golfdiscs. Det er ret **billigt at komme i gang** med discgolf.
2. Find en discgolfbane, du gerne vil spille på. Tjek vores oversigt over, hvordan du finder en velegnet [discgolfbane tæt på](/discgolf-baner/).
3. Få styr på reglerne. De er ret lette, og vi har beskrevet dem i overordnede termer i denne artikel. Ellers har [Anhyzer](https://www.anhyzer.dk/basale-disc-golf-regler/) skrevet en god guide.

Hvis du gerne vil i gang med at spille discgolf, så kan det betale sig at kigge lidt på [hvordan du kaster en golfdisc](/discgolf-teknik/)?

## Hvor mange spiller discgolf i Danmark?

[Anhyzer](https://www.anhyzer.dk/disc-golf-i-tal-2021/) har lavet en undersøgelse af udbredelsen af discgolf i Danmark. Det er lidt vanskeligt nøjagtigt at sige, hvor mange der spiller discgolf i Danmark. For hvornår er man egentlig spiller.

> Kræver det at man er medlem af PDGA eller af en forening (under DDGU (Dansk Disc Golf Union), red.)? Skal man være bruger af UDisc, DiscgolfMetrix eller et andet scoresystem for at indgå i statistikkerne, eller er det nok at man bare spiller lidt i ny og næ uden at tælle sine kast?

--- <cite>[Anhyzer](https://www.anhyzer.dk/disc-golf-i-tal-2021/)</cite>

Du kan selv dykke lidt mere ned i tallene hos Anhyzer for at danne dig et overblik af udbredelsen af discgolf i Danmark og i resten af verden.

## Konklusion

Discgolf er en sport, der spilles ved at kaste en disc mod et mål. Formålet med spillet er at kaste frisbeen i kurven med så få kast som muligt. Discgolf kan spilles alene eller sammen med andre, og det kan spilles af folk i alle aldre.

Discgolf er en sport, der spilles med skiver, eller frisbees, som de normalt kaldes. Formålet med spillet er at kaste skiven ind i en kurv eller et mål med så få kast som muligt. Discgolfbaner kan findes i parker og andre åbne områder rundt om i verden, og sporten vokser i popularitet hvert år.
