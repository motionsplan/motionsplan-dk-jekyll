---
title: &title "Dynamic Strength Index (DSI)"
seo_title: "DSI: Dynamic Strength Index"
permalink: /dynamic-strength-index-dsi/
language: da
header:
  teaser: https://images.unsplash.com/photo-1428790067070-0ebf4418d9d8?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=300&w=400&q=10
  caption: *title
category:
  - Optimer træning
  - Springtræning
tags:
  - springtest
  - eksplosivitet
  - spring
last_modified_at: 2021-11-19T08:14:14Z
toc: true
gallery:
  - image_path: /assets/images/blog/dsi-cmj.png
    alt: Dynamic Strength Index CMJ
  - image_path: /assets/images/blog/dsi-imtp.png
    alt: Dynamic Strength Index IMTP
feature_row:
  - image_path: /assets/images/freebies/dsi-sheet.png
    title: Dynamic Strength Index arbejdsark
    excerpt: Google Sheet til at registrere _peak force_ ved maksimal styrke (fx IMTP) og ballistisk styrke (fx CMJ).
    url: https://docs.google.com/spreadsheets/d/1hg3brOAlQTmSUvUnFicRcN8zqs9Tsf3rSBV1QdDitfY/copy?usp=sharing
    btn_label: <i class='fas fa-file-excel'></i> Download
    btn_class: btn--success
    rel: nofollow noopener
---

Dynamic Strength Index (DSI) er et godt værktøj til finde ud af, om du har brug for at forbedre din maksimale styrke eller dine plyometriske egenskaber.

Der findes også andre mål, hvor du kan finde ud af, hvordan forholdet er mellem din springstyrke og din evne til hurtigt at udvikle kraft i forbindelse med [plyometrisk træning](/plyometrisk-traening/). Læs mere om [reactive strength index (RSI)](/reactive-strength-index-rsi/).

Det **dynamiske styrke index** (DSI) måler forskellen mellem et atlets maksimale styrke og den eksplosive styrkekapacitet. DSI er et mål for et altlets nuværende præstationsniveau. DSI kan være med til at identificere om en atlet bør prioritere styrketræning, ballistisk træning eller samtidig (concurrent) træning i deres træningsprogram for at blive mere eksplosiv.

I praksis er **Dynamic Strength Index** en ratio mellem et atlets ballistiske _peak force_ og den dynamiske eller isometriske _peak force_. Det har [www.scienceforsport.com](https://www.scienceforsport.com/dynamic-strength-index/) skrevet en rigtig god artikel om på engelsk, som er baggrunden for dette indlæg.

*[DSI]: Dynamic Strength Index

## Hvordan udregner jeg Dynamic Strength Index (DSI)

For at udregne DSI har vi altså brug for følgende.

- Et mål for atletens maksimale kraft eller maksimale styrke.
- Et mål for hvor meget kraft atleten kan producere i en kort tidsramme.

Der bliver brugt lidt forskellige måder i litteraturen til at udregne det.

- Et eksempel på **ballistisk** _peak force_ kan være atletens maksimale kraftproduktion i et [counter movement jump (CMJ) eller squat jump (SJ)](/countermovement-jump-cmj-squat-jump-sj/). Det er netop kraft med en kort tidsramme på mindre end <400 ms. Det kræver desværre en kraftplatform at få den maksimale kraftproduktion. En hoppemåtte er ikke nok, da du ikke kan udregne _peak _force_.
- En **dynamisk** _peak force_ kan fx måles gennem en [1RM](/rm-beregner/) squat.
- En **isometrisk** _peak force_ kan måles gennem en [_isometric mid-thigh pull_ (IMTP)-test](/imtp-test/).

Det er meget sædvanligt at bruge _counter movement test_ (CMJ) eller squat jump (SJ) som den ballistiske test og en IMTP for at udregne en udøvers DSI.

Det betyder altså, at man måler atletens **maksimale kraft** med fx IMTP-testen, mens den ballistiske CMJ-test måler **hvor meget kraft atleten kan producere på kort tid**.

## Hvad kan man bruge Dynamic Strength Index til?

Indekset kan hjælpe træneren og atleten med at forstå, hvor kraftfuld - altså hvor stærk - en atlet er, og hvor meget kraft atleten kan bruge under hurtige bevægelser. Det giver træneren mulighed for at målrette træningen til den enkelte atlet i forhold til om, der skal arbejdes med den maksimale styrke eller kraftudviklingsegenskaberne.

## Hvorfor er maksimal styrke vigtig?

En atlets evne til at producere kraft er afhængig af, hvad din maksimale styrke er. Større muskelstyrke er relateret til evnen til at springe, sprinte og skifte retning. Maksimal styrke er også relateret til _power output_. Derfor er en atlets evne til at producere kraft afhængig af det maksimale potentiale, som er den maksimale styrke.

## Hvorfor er det vigtigt at kunne udvikle kraft hurtigt?

I en IMTP-test kan man producere _peak force_ efter omkring 260 ms, mens det tager mellem 240-400 ms for et CMJ. Men i den isometriske IMTP-test kan du skabe mere kraft end i CMJ-testen.

I disse to grafer kan du se, hvordan kraftkurverne ser ud for hhv. CMJ og IMTP lavet lige efter hinanden.

{% include gallery caption="CMJ-test målte en _peak force_ på 1896 N. IMTP-test har i dette eksempel en _peak force_ på 2060 N. Her skal der ikke tages højde for kropsvægten, da kraftplatformen blev nulstillet med forsøgspersonen på platformen." %}

Den interessante forskel er hvor meget kraft, atleten kan producere, når der ikke er nogen tidsbegræsning (som i IMTP-testen) i forhold til hvor meget kraft, atleten kan producere på kort tid, fx i afsæt.

| Øvelse | Peak Force (N) | Time to Peak Force (ms) |
| -|-|-|
| IMTP | 3.178 | 260 |
| CMJ | 1.450 | 240-400 |

Hvis du kigger på forskellige sportsgrene og ser på kontakttiden på jorden i forhold til afsæt, så bliver det tydeligt, at evnen til at producere kraft på kort tid er vigtig.

- Basketball lay-up = 218 ms
- Sprint = 80-90 ms
- Længdespring = 140-170 ms

### Hvordan udregner jeg DSI?

Dynamic Strength Index (DSI) = Ballistic Peak Force / Dynamic or Isometric Peak Force

Hvis DSI nærmer sig 1, så er atleten i stand til at udnytte det fulde kraftpotentiale. Hvis atleten fx laver 2600 N i en IMTP test og 2600 N som maksimale kraftproduktion i et _counter movement jump_.

Du kan bruge denne formular til at udregne dit eget DSI.

{% include calculator/calculate-dsi.html %}

### Hvordan fortolker jeg min DSI?

| Score   | DSI Score     | Fokuser på             |
|---------|---------------|------------------------|
| Low     | < 0,60        | Ballistisk træning     |
| Moderat | 0,60 - 0,80   | Samtidig træning       |
| Høj     | > 0,80        | Maksimal styrketræning |

## Ulemper ved DSI

Desværre har man brug for en kraftplatform til at finde _peak force_ i fx CMJ-hoppet, men da det også er nødvendigt for IMTP-testen, så skal du alligevel have dyrt udstyr for at kunne lave testen.

## Arbejdsark

{% include feature_row type="left" %}
