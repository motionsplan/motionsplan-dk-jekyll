---
last_modified_at: 2021-04-12T23:14:14.000Z
toc: true
author: lsolesen
title: &title "Sidestik: Hvordan undgår du sidesting ved løb?"
permalink: /undgaa-sidestik/
seo_title: Sidestik • 3 gode råd til at undgå sidesting ved løb »
header:
  overlay_image: https://images.unsplash.com/photo-1528656707959-c9dc050e4841?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=80
  teaser: https://images.unsplash.com/photo-1528656707959-c9dc050e4841?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
language: da
category:
  - Løb
tags:
  - sidestik
---

Der er mange teorier om, hvorfor man får sidestik eller sidesting under løb. Her kigger vi på, hvorfor du får sidestik og gode råd til at forebygge sideting.

De fleste har prøvet at få sidestik under løb. Det er ubehageligt, og du bliver næsten altid nødt til at stoppe med løbe eller skrue ned for tempoet.

Der er forskellige teorier om, hvorfor man får sidesting, men forskerne kender faktisk ikke den nøjagtige årsag.

Jeg kigger lidt på de forskellige teorier bag sidestik, hvordan du forebygger sidestik, og hvad du skal gøre, hvis du bliver ramt af sidestik, mens du er ude at løbe.

{% include figure image_path=page.header.overlay_image caption="Det er ikke helt klart, hvorfor man får sidestik eller sidesting. En teori er at det er rystelserne i maven under løb, der får organerne til at trække i det væv, der sidder fast omkring mellemgulvsmusklen." alt="løber med sidestik og sidesting" %}

## Hvad er sidestik og sidesting?

Sidestik og sidesting er en jagende smerte, som typisk føles i den ene side af maven. Typisk kommer sidestik, når du er ude at løbe eller dyrker andre idrætsgrene, og ofte må du holde pause eller afbryde løbeturen.

Når du søger i litteraturen på engelsk, så blev det kaldt "side stitch" til omkring årtusindskiftet, hvor navnet blev ændret til _exercise-relate dtransient abdominal pain (ETAP)_.

--- <cite>[Morton og Callister (2015)](https://www.ncbi.nlm.nih.gov/pmc/articles/PMC4281377/)</cite>

## Hvornår får man sidestik?

[Morton og Callister (2000)](https://pubmed.ncbi.nlm.nih.gov/10694128/) har undersøgt seks forskellige idrætsgrene og i alt 965 deltagere med en gennemsnitsalder på 28,5 år for forekomsten af sidestik og sidesting. De fandt at 61% af deltagerne havde oplevet sidstik det seneste år. 

Umiddelbart synes jeg, at det lyder som et høj tal, men det ser også ud til, at forekomsten af sidestik bliver mindre med alderen.

Det er interessant, at omkring 68% oplever sidestik i forbindelse med løb. Hvis man justerer for alderen, så er sidestik 10,5 gange mere hyppigt i løb i forhold til cykling ([Morton og Callister (2000)](https://journals.lww.com/acsm-msse/Fulltext/2000/02000/Characteristics_and_etiology_of_exercise_related.26.aspx)).

## Hvordan føles sidesting?

Det er ubehageligt at have sidestik. Det ser ud til at følelsen af smerten hænger sammen med, hvor voldsom sidestikket mærkes.

Hvis smerterne er voldsomme, så er følelsen en skarp, stikkende fornemmelse, mens det mærkes lidt mere som en krampe eller trækken, når smerterne er mindre intnse.

> Morton and Callister (2000) studied almost 600 cases of ETAP and observed that the sensation of the pain was significantly related to its severity. The pain was described as sharp or stabbing when severe, and cramping, aching, or pulling when less intense.

## Hvor får man sidesting?

I samme studium identificerede forskerne, hvor sidesting og sidestik normalt mærkes i kroppen. Der var mulighed for at angive flere steder, hvor man mærker smerterne.

De fleste oplever, at smerterne fra sidestik er i siden af maven, men faktisk er der også en del der oplever smerter i midten af maven.

[Morton og Callister (2000)](https://journals.lww.com/acsm-msse/Fulltext/2000/02000/Characteristics_and_etiology_of_exercise_related.26.aspx) har samlet det til følgende figur over placeringen af smerterne fra sidestik.

{% include figure image_path="https://www.ncbi.nlm.nih.gov/pmc/articles/PMC4281377/bin/40279_2014_245_Fig1_HTML.jpg" caption="The location of exercise-related transient abdominal pain (ETAP) reported by the combined symptomatic subjects (N = 818). Kilde: [Morton og Callister (2015)](https://www.ncbi.nlm.nih.gov/pmc/articles/PMC4281377/)" alt="smerte registreret ved sidesting og sidestik" %}

## Hvorfor får man sidestik?

Der er en del forskellige teorier på, hvorfor man får sidestik. Du behøver ikke at løbe for at få sidestik, men smerten kan komme af forskellig fysisk aktivitet, hvor der er relativ høj intensitet.

Professor Thorsten Ingemann Hansen lister i alt 6 forskellige teorier om, hvorfor man får sidesting på [Videnskab.dk](https://videnskab.dk/sporg-videnskaben/hvorfor-far-man-sidestik), og på [Samvirke](https://samvirke.dk/artikler/derfor-faar-man-sidestik) lister de fire teorier.

Lad os kigge på de forskellige teorier.

### 1) Myte: Milten får ikke nok ilt

Milten indeholder et depot af røde blodlegemer. Depotet bliver bliver tømt ud i blodet under fysiske anstrengelser for at øge transporten af ilt rundt i kroppen.

Tidligere har man haft en hypotese om, at sammentrækningerne under processen med at sende de røde blodlegemer ud i blodet måske var skyld i smerterne i siden af maven.

Den teori er man imidlertid gået væk fra, da nogle folk der har fået fjernet milten også oplever sidesting. Det er jo et vægtigt argument mod teorien om, at milten kan spille en rolle omkring sidesting.

Tidligere troede man, at sidestik kunne skyldes iltmangel i enten milten eller tarmene. Men denne teori har ikke fundet opbakning i videnskaben.

### 2) Myte: En af de tidligere formodninger om årsagen til sidestik
var, at blodtilførslen til mellemgulvsmusklen blev nedsat under træning. Man
mente, at når man trænede, blev blodet, som skulle hjælpe mellemgulvsmusklen
med at få os til at trække vejret, ledt ud til musklerne i arme og ben i
stedet. Sådan er det de færreste, der tror i dag, da alle de omtalte muskler
har lige meget behov for blod under hård fysisk aktivitet.


### 2) Sidesting skyldes træthed i mellemgulvet

Den mest sandsynlige forklaring er i øjeblikket, at sidestik kommer fordi man udsætter vævet omkring mavesækken og mellemgulvsmusklen for stræk og belastninger, når man løber. Det sker fordi organerne i bughulen udsættes for belastninger under løb.

Du kan prøve at tænke tilbage på, hvornår du har fået sidestik. Jeg tror aldrig, at jeg selv har haft sidesting ved andre aktiviteter end løb eller aktiviteter med relativ høj belastning og intensitet og en høj grad af bevægelse.

Om det er trætheden i bugmusklen og ledbåndene, eller det i højere grad er rystelserne som foreslået i næste teori, er vanskelig at spå om.

### 3) Sidestik skyldes rystelser ved aktiviteten

Da sidestik oftere forekommer i idrætsgrene, hvor der er mange rystelser, så foreslår [Morton og Callister (2000)](https://journals.lww.com/acsm-msse/Fulltext/2000/02000/Characteristics_and_etiology_of_exercise_related.26.aspx), at sidestik kan forårsages af rystelserne.

Organerne i bughuler strækker og trækker i vævet under mellemgulvsmusklen.

Vores organer sidder fast inde i kroppen med støttevæv,
også kaldet ligamenter. Når vi løber, hiver organerne i vævet, og det kan give
smerter i mellemgulvet. Denne teori er endnu en af de mere populære.

###

En af de nyeste teorier siger ifølge Samvirke, at sidestik kommer, når
bughinde gnider mod bughinde. Vores bughinde består nemlig af to lag. Et, som
beskytter bugorganerne, og et, som sidder fast på bugvæggen. Mellem de to lag
er en smørende væske, som modvirker smerter, som ellers ville komme, når de to
lag gnider op ad hinanden. Ifølge teorien bliver væsken klemt væk, når der er ekstra
pres på bughinderne - for eksempel ved fysisk aktivitet og i særdeleshed, når
mavesækken er fyldt og dermed presser på bughinderne, når man motionerer.


### 4) En krum ryg øger risikoen for sidestik

Måske kan krumningen i ryggen også have betydning. Morton undersøgte 159 løbere, svømmmer og basketballspillere med en gennemsnits alder på 19 år. Der var en større forekomst af sidestik hos deltagerne med en tendens til at de var enten rundryggede eller svajryggede.


### 5) En fyldt mavesæk kan give sidestik
En anden og nyere teori om sidesting er, at en fyldt mavesæk kan give sidestik, fordi den hinde, der omgiver organerne i maven, bliver irriteret.

Bughinden består af to lag. Det ene lag dækker organerne, og det andet lag sidder fast i bugvæggen. De to lag er adskilt fra hinanden med et tyndt lag væske, der virker smørende, så de to lag kan bevæge sig mod hinanden uden smerte.

Nogle forskere mener, at en fyldt mavesæk måske reducerer mængden af smøremiddel mellem de to lag, så de glidende bevægelser mellem de to lag bliver smertefulde – en smerte, der opleves som sidestik.

En anden teori går på, at blod strømmer til
fordøjelsessystemet, når vi har spist. Hvis så man løber en tur efter et
måltid, var tanken, at blodet i fordøjelsessystemet ikke kunne nå at blive ledt
væk, og at det gav smerter, når det skvulpede rundt i maven. Teorien er dog
ikke blevet bevist.



### 6) Kulhydrater øger risikoen for sidestik
Thorsten Ingemann Hansen uddyber, at det måske også har betydning, hvad man fylder i sin mavesæk.

Darren P. Morton har lavet et forsøg, hvor han har givet en gruppe på 40 forsøgsdeltagere tre forskellige typer af drikkevarer, hvorefter de blev sat til at løbe på et løbebånd. De tre grupper fik:

vand tilsat smag uden kulhydrater
sportsdrikken Gatorade, der indeholdt 6 procent kulhydrater eller
frugtjuice, der indeholdt 11 procent kulhydrater
Mens de løb, fik alle forsøgsdeltagerne med jævne mellemrum mere at drikke, og hvert andet minut blev de bedt om at rapportere, om de havde sidestik.

Resultatet viste, at frugtjuice-drikkere havde en øget forekomst af sidestik, hvorimod der ikke var nævneværdig forskel på de to grupper, der havde drukket henholdsvis vand og sportsdrik.

Gruppen, der havde drukket frugtjuice, lod desuden til at opleve stærkere smerter end de andre to grupper.

Undersøgelsen peger på, at forskellen skyldes, at væsker med et højt indhold af kulhydrater passerer langsommere gennem maven og derfor øger risikoen for sidestik.

I parentes skal det dog nævnes, at Darren P. Mortons studie er sponsoreret af Gatorade Sports Science Institute.




## Hvorfor får jeg sidestik, når jeg lige har spist?




Mellemgulv kan trænes
Denne teori passer fint med, at mange oplever at få sidestik, hvis de spiser, kort før de træner. Så er maven tungere og belaster ligamenterne mere. Teorien forklarer også, hvorfor utrænede løbere oftere får sidestik end erfarne løbere. Jo mere trænet du er, jo bedre har dine ligamenter vænnet sig til belastningen fra bevægelserne, der går op og ned. En anden fremherskende teori er, at åndedrætsmusklen (mellemgulvet) bliver overbelastet, når kroppen pludselig har brug for mere ilt.

Det sætter mellemgulvet på overarbejdet, hvilket kan medføre kramper, hvis du må hive voldsomt efter vejret. Mellemgulvet kan dog trænes op til at levere den nødvendige luft og ilt. Fx har flere eliteløbere brugt yoga-træning til at styrke de dybe åndedrætsmuskler og gøre dem i stand til at tåle belastningen, når man løber hårdt og længe. Andre sørger for at trække vejret dybt og roligt, mens de løber.

## Hvordan kan jeg forebygge sidestik?

Ifølge eksperter i løbetræning er der 2 måder at forebygge sidestik på. Undgå at spise et stort måltid op til 3 timer før et løb, og byg træningen op, så du ikke overanstrenger dig. Det gælder særligt på den første del af løbeturen. 

“Nogle løbere lægger for hurtigt ud, hvilket bevirker, at man bliver stakåndet, ikke kommer ind i en god løberytme og dermed lettere stresser kroppen. Det kan give sidestik,” siger tidligere eliteløber Gitte Karlshøj, der er fysioterapeut i dag og leder af Team Danmarks idrætsklinik i Århus.

Gitte Karlshøj har selv døjet en del med sidestik. Ud over at undgå at spise før et løb, så drikker hun heller ikke i timen op til. Få minutter før løbeturen drikker hun i stedet 2-3 dl væske, hvilket i hendes tilfælde forebygger sidestik.

**

## Hvordan kan jeg få sidestik til at gå væk igen?

Er uheldet alligevel ude, er der ikke andet at gøre end at sætte farten ned og fokusere på åndedrættet eller helt holde op med at løbe i nogle minutter. Nogle kan få sidestik til at gå væk ved at knytte hænderne, og ifølge eksperter kan du også udspænde forsiden af kroppen, når du mærker smerterne. Du kan også trykke et par fingre op under ribbenskanten for at udspænde mellemgulvets muskulatur i forsøget på at få smerten til at gå væk.

Nogle kan få
smerten til at forsvinde ved at blive ved med at løbe, men de fleste må stoppe
op eller i hvert fald sætte tempoet ned, før sidestikket forsvinder.

Som regel går der ikke mere end et par minutter, før
smerten er væk igen, og du kan genoptage din løbetur.


## 6 tips til at undgå sidestik og sidesting

Hvordan man undgår sidestik afhænger naturligvis af hvilken teori, der er den mest troværdige til at forklare, hvorfor sidestik opstår.

Jeg har her samlet nolge tips, som i hvert fald kan være med til at sænke risikoen for sidestik betragteligt.


### 1) Planlæg spisetiderne
Spis generelt ikke et større måltid mindre end 3 timer før træning, og hold igen med at indtage væske, 1 time før du snører skoene. Ellers belastes mavens ligamenter (ledbånd) af for meget mad i mavesækken. Nogle løbere kan dog godt spise en mindre snack, ca. 1 til 2 timer inden de løber.

### 2) Sæt tempoet ned

Sæt farten ned, eller tag en pause. Det er irriterende, men nødvendigt, når du først har fået sidestik. Du kan fx gå eller jogge i et par minutter. Når du sætter farten ned, belaster du ligamenterne mindre og får ro på åndedrættet. For det meste forsvinder dit sidestik i løbet af et par minutter.

### 3) Knyt næven
Du kan knytte hånden og presse den ind i siden i det område, hvor du mærker dit sidestik. Alternativt kan du presse et par fingre op under de nederste ribben og trække vejret dybt samtidigt. Det virker, fordi du opnår en afspænding af de dybe muskler omkring mellemgulvet.

### 4) Træk vejret helt ned i maven
Du forebygger og behandler sidestik, hvis du undgår at blive forpustet. I stedet skal du øve dig i at trække vejret helt ned i maven. Nogle mener, man skal variere åndedrættet, så man ikke hele tiden puster ud i den samme rytme. Andre mener, at det er nok at undgå en meget overfladisk og hurtig vejrtrækning. Det er individuelt, hvad der virker. Nogle idrætsfolk bruger yoga til at træne det dybe åndedræt, idet yoga træner din evne til at trække vejret dybt samtidig med, at du laver noget fysisk krævende.

### 5) Varm op i roligt tempo
Sidestik kan opstå, når man lægger ud i for højt et tempo. Løb i stedet i et roligt tempo i de første 10-15 minutter. De fleste løbere oplever primært sidestik på de første 3-4 kilometer. Det kan skyldes, at musklerne i mellemgulvet, der hjælper med vejrtrækningen, ikke er blevet varme. Presser du dit åndedræt maksimalt med det samme, risikerer du derfor sidestik. Når din form er bedre, kan du presse dig selv mere. Jo mere mellemgulvet har vænnet sig til belastningen, jo mere falder risikoen for sidestik.

### 6) Lav maveøvelser
Laver du øvelser, der stabiliserer mavemuskulaturen – inklusive mellemgulvet – kan du forebygge sidestik. På den måde bliver dine muskler og led i området bedre til at håndtere belastningerne fra løbeturen, uden at de går i krampe. Du kan med fordel træne de diagonale mavemuskler, og det er en god idé at variere mellem hurtige og langsomme gentagelser. Og når du er i gang, kan du lige så godt kombinere det med at træne din vejrtrækningsmuskulatur, da disse øvelser også forebygger stress.