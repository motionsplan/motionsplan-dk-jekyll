---
title: &title "Fullbody: Helkropsprogram til styrketræning"
seo_title: "Fullbody: Hvordan opbygger jeg et helkropsprogram?"
excerpt: "Guide til at opbygge et helkropsprogram til styrketræning, der træner hele kroppen hver gang. Komplet med forslag til fullbody-program."
permalink: /artikel/hvordan-opbygger-jeg-et-helkropsprogram/
redirect_from:
  - /gratis-helkropsprogram/
  - /artikel/verdens-korteste-styrkeprogram/
language: da
header:
  overlay_image: https://images.unsplash.com/photo-1520948013839-62020f374478?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=630&w=1200&q=60
  teaser: https://images.unsplash.com/photo-1520948013839-62020f374478?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=300&w=400&q=10
  caption: *title
tags:
  - styrketræning
  - træningsplanlægning
  - programlægning
category:
  - Styrketræning
last_modified_at: 2025-03-03T11:44:17Z
---

Vil du træne hele kroppen på én gang – uden at skulle dele din uge op i flere split? Et fullbody- eller helkropsprogram er en effektiv løsning for dig, der vil træne 1-3 gange om ugen, men det kan også tilpasses til højere træningsfrekvenser.

I denne guide får du hjælp til at sammensætte dit eget helkropsprogram. Du lærer:

- Hvordan du vælger de rigtige øvelser?
- Hvor mange sæt og gentagelser du bør lave?
- Hvordan du planlægger din uge?

Hvis du vil gå mere i dybden med at [lave dit eget styrketræningsprogram](/programlaegning-styrketraening/), finder du også [en komplet guide her](/traeningsprogram-programlaegning-styrketraening/). Derudover kan du læse [anmeldelser af styrketræningsprogrammer her](/anmeldelse-traeningsprogrammer/).

Træner du oftere end 3 gange om ugen? Så kan du også overveje et [splitprogram](/styrketraening/split-programmer/), fx [2-splitprogram](/2-split-push-pull/) eller et [3-splitprogram](/3-split-push-pull/) – især hvis du træner 4-6 gange om ugen.

## Hvad er et helkropsprogram?

Helkropstræning er en af de ældste måder at træne på, og det var den altdominerende måde indtil 1960'erne. Typisk kan man fx træne et helkropsprogram mandag, onsdag og fredag. Det er en effektiv måde at træne kroppen på uanset om du vil være større, stærkere, mere kraftfuld eller bare i bedre form.

## Hvorfor vælge et fuldkropsprogram?

[Charles Staley](https://t-nation.com/t/the-single-most-effective-workout-split/284590) har flere grunde til, hvorfor et fuldkropsprogram kan være godt for rigtig mange.

Det gælder særligt begyndere inden for styrketræning. Tjek [dit eget niveau i styrketræning](/styrketraening/periodisering/), inden du [vælger det rigtige styrketræningsprogram for dig](/vaelg-traeningsprogram/).

Staley sammenligner frekvensen for de enkelte muskelgrupper i følgende tabel:

{% include figure image_path="https://global.discourse-cdn.com/tnation/original/4X/8/2/b/82b5155da24d791cef14fa2bd31f20a263ac46ea.jpeg" caption="Kilde: [T-Nation](https://t-nation.com/t/the-single-most-effective-workout-split/284590)" %}

Hvis programmet er skruet rigtigt sammen, og du kan nå at restituere, så har du altså mulighed for at øve dig flere gange om ugen og stimulere proteinsyntesen oftere ved et fullbody-program.

Hvis du allerede er meget erfaren, så skal der mere og mere til at stimulere muskelvækst. Der kan det være gavnligt at vælge splitprogrammer.

## Valg af øvelser i et helkropsprogram

For at opbygge et alsidigt styrkeprogram, der træner hele kroppen, skal du vælge styrkeøvelser fra følgende forskellige grupper af øvelser.

For at holde træningstiden nede, så kan du lade de enkelte træninger være baseret på store basisøvelser. [Christian Thibaudeau](https://t-nation.com/t/training-split-whole-body-gap-workout/283396) foreslår, at man bruger 4-5 øvelser pr. workout.

Du kan vælge fra følgende øvelser:

<details markdown="1" class="faq">
  <summary><h3>Knædominerede øvelser</h3></summary>

Find øvelser der aktiverer de store muskler i benene og omkring hoften. Disse øvelser udfordrer især musklerne på lårets forside. Det kan være en god ide at nogle af øvelserne foregår på et ben for at udfordre balancen også.

Fx [squat](/squat/) og [lunges](/lunges/) - [Se flere knædominerede øvelser]({% link _pages/exercises-tag-knee-dominant.md %}).

{% include figure image_path="https://crossfys.dk/wp-content/uploads/2021/11/www.Crossfys.dk_-1024x1024.png" caption="Om en øvelse er hoftedominant eller knædominant er et kontinuum. Kilde: [crossfys.dk](https://crossfys.dk/saadan-dyrker-du-crossfit-og-faar-staerkere-ben-trods-knae-smerter/)" %}

</details>

<details markdown="1" class="faq">
  <summary><h3>Hoftedominerede øvelser</h3></summary>

Find hoftedominante øvelser der især udfordrer musklerne omkring baglår og hofte og nederste ryg.

Fx [dødløft](/doedloeft/) og [rumænsk dødløft](/oevelse/romanian-deadlift/) - [se flere hoftedominante øvelser]({% link _pages/exercises-tag-hip-dominant.md %}).
</details>

<details markdown="1" class="faq">
  <summary><h3>Presøvelser for arme og bryst</h3></summary>

Find øvelser hvor du starter med hænderne tæt på kroppen og skubber en modstand væk fra dig. Du ksla gøre det både lodret og vandret. Det betyder at du skal vælge to øvelser i denne gruppe.

Fx [armstrækning](/armbojninger-eller-armstraekninger-pushups/), [dips](/oevelse/dips/) og [arnold press](/oevelse/arnold-press/) - [Se flere presøvelser]({% link _pages/exercises-tag-press.md %}).

</details>

<details markdown="1" class="faq">
  <summary><h3>Træk for arme og øvre ryg</h3></summary>

Find øvelser hvor du starter med hænderne væk fra kroppen og trækker en modstand til dig. Du skal gøre det både lodret og vandret. Det betyder at du skal vælge to øvelser i denne gruppe.

Fx [pullups](/oevelse/pullup/) og [rows](/oevelse/bent-over-rows-bor/) - [Se flere trækøvelser]({% link _pages/exercises-tag-pull.md %}).
</details>

<details markdown="1" class="faq">
  <summary><h3>Loaded carries</h3></summary>

Jeg holder selv meget af *loaded carries*. De er med til at skabe en god stabilitet i kroppen, samtidig med at du lærer at håndtere vægt, mens du flytter kroppen. En meget brugt øvelse er [farmer walk]({% link _exercises/farmerwalk-304.md %}).

Se flere [øvelser til loaded carries](/loaded-carries/).
</details>

<details markdown="1" class="faq">
  <summary><h3>Træning af kropsstammen og core</h3></summary>

- **Rotation**. Find øvelser hvor du roterer i din overkrop, mens du holder hoften stille. Disse øvelsers formål er bl.a. at gøre din krop stærk nok til at standse rotationer igen. Fx [russian twist](/oevelse/russian-twist/) og [cykelmaveøvelse](/oevelse/cykelmaveoevelse/).
- **Stabilitet for kropsstammen**. Find øvelser hvor du bruger den lige mavemuskel, rygmusklerne og musklerne omkring hoften til at stabilisere rygsøjlen og hoften. Fx [inch worm](/oevelse/inchworm/).

Se flere [coreøvelser](/core/).
</details>

## Sådan strukturerer du dine træningspas

### Hvor mange øvelser skal jeg vælge?

Hvis du vælger en eller to komplekse øvelse fra hver gruppe af øvelser, sikrer du dig at du har et alsidigt program, hvor du træner hele kroppen i hvert træningspas. Vi beskriver en lang række [træningsøvelser](/traeningsoevelser/), du kan lade dig inspirere af.

### Hvor mange sæt og gentagelser skal jeg lave?

Hvis du bare vil i almindelig god form, anbefaler vi at du laver 8-12 gentagelser af hver øvelse, og det gentager du 2-4 gange. Man siger at man laver otte gentagelser på fire sæt. Du kan læse mere om, [hvordan du kan dosere din styrketræning?](/traeningsprogram-programlaegning-styrketraening/).

## Ugentlig træningsplan for et fullbodyprogram?

Du kunne lave dit fuldkropsprogram på denne måde:

- Mandag: Fuldkrop A
- Tirsdag: Hviledag
- Onsdag: Fuldkrop B
- Torsdag: Hviledag
- Fredag: Fuldkrop C
- Lørdag: Gap eller bonus workout
- Søndag: Hviledag

Hvordan du strukturerer de enkelte workouts er helt op til dig. Du kan enten vælge at bruge de samme øvelser hver gang i en periode, men køre med forskellige intensiteter. Du kan også vælge at lave tre forskellige dage, hvor du bruger forskellige øvelsesvariationer. Det kommer helt an på dine præferencer og dine mål med træningen.

## Fordele ved helkropstræning

Fordelene ved en helkropstræning er følgende.

1. Du rammer hver muskelgruppe og bevægelsesmønster 3 gange om ugen, hvilket er rigtig godt for styrkefremgang, og det kan formentlig også virke rigtig fornuftigt for muskelvækst.
2. Du har mulighed for at bruge forskellige træningsmetoder, intensitetszoner og måder at træne den enkelte muskel på. Et eksempel er fx [daily undulating periodisering]({% link _posts/2019-11-15-daily-undulating.md %}), hvor der bliver brugt forskellige intensiteter, men de samme øvelser og [Stærk-programmet](/artikel/staerk-traeningsprogram/), hvor der bruges forskellige variationer af de enkelte lignende løft hen over den ugentlige træning.
3. Det er meget effektivt.
4. Helkropstræning sænker måske myostatin mere end split træning. Myostatin er et protein, kroppen udskiller, for at begrænse væksten i musklerne.

Hvis du gerne vil udnytte alle fordelene ved et helkropsprogram, men samtidig også bruge til at sætte lidt mere fokus på enkelte kropsdele, så foreslår [Christian Thibaudeau](https://t-nation.com/t/whats-the-best-training-split/279335) en _gap workout_. Ved at lave et fuldkropsprogram tre dage om ugen og tilføje en ekstra træning, så kan du arbejde den dag med de svage elementer.

## Ulemper ved et helkropsprogram

Det kan være meget drænende at lave et helkropsprogram. Du bruger store basisløft, og det tager meget energi i kroppen. Samtidig kan en træning tage relativt lang tid, fordi du har brug for pauser mellem de enkelte sæt, men også mellem de enkelte øvelser. Du kan overveje at udnytte [supersæt]({% link _posts/2020-06-29-superset-guide.md %}), hvor du skifter mellem to øvelser.

## Hvordan skal jeg træne i et fullbodyprogram?

Så har du det du behøver for at lave et varieret helkropsprogram. For at få de bedste resultater er der stadig mere at lære.

- **Langsom opstart**. Hvis du er begynder, skal du starte stille og roligt, når du starter på et nyt program. Derfor kan det som begynder være fornuftigt ikke at træne med for stor belastning. Husk at sener og knogler er noget langsommere til at tilpasse sig træning end muskler er.
- **Slå en rekord hver gang**. Når du kommer til træning skal du gerne slå en rekord hver gang. Det kan være lidt mere vægt i en øvelse, eller lidt flere gentagelser, eller et ekstra set af en øvelse. På den måde sikrer du dig, at der er konstant fremgang.
- **Organisér din træning**. Du bestemmer selv hvordan du organiserer din træning. Enten kan gøre en øvelse helt færdig og holde pauser imellem, eller du kan fx lave otte gentagelser af squat og i pausen lave pullups. Du kan læse mere om at [bruge tiden effektivt i fitnesscenteret med supersæt](/guide-superset/).
- **Variér din træning**. Du skal sørge for at variere din træning. Brug fx det samme træningsprogram tre uger i træk, og derefter vælger du nogle nye øvelser.
- **Lær noget mere om styrketræning**. Læs fx denne [komplette begynderguide til programlægning til styrketræning](/traeningsprogram-programlaegning-styrketraening/) eller [6 trin til at lave dit eget træningsprogram til styrketræning](/programlaegning-styrketraening/).

## Verdens mest effektive helkropsprogram til styrketræning

Vil du også gerne have maksimalt udbytte af færrest mulige øvelser? Ofte afsætter jeg kun den absolut nødvendige tid til styrketræning, og det stiller høje krav til øvelsesvalget. Vi har derfor overvejet, hvilke øvelser vi vil anbefale, der rammer hele kroppen. Vi har valgt at lave en normal version og en avanceret udgave.

- **Normale version**. Se [det kompakte helkropsprogram](/program/kompakt-helkropsprogram-normal/) med øvelser alle kan magte i en eller anden udformning. Det kan sagtens være, at man skal have makkerhjælp eller vælge en alternativ øvelse.
- **Avancerede udgave**. Se [det avancerede helkropsprogram](/node/434/) med virkelig avancerede øvelser, der stiller ekstremt store krav til både teknik, koordination og styrke.

## Eksempler på et fuldkropsprogrammer

Rigtig mange af de [klassiske træningsprogrammer til styrke](/styrketraeningsprogrammer/) er fuldkropsprogrammer. Her kan du se et udsnit af de helkropsprogrammer, jeg har beskrevet.

{% assign site_posts = site.posts | where: "category", "Styrketræning" | where: "tags", "fullbody" | where: "tags", "populær" | where_exp: "post", "post.url != page.url" | sort: "date" %}

<div class="feature__wrapper" markdown="1">

{% if site_posts.size > 0 %}
  {% for post in site_posts limit: 3 %}
    {% include archive-single.html type="grid" %}
  {% endfor %}
{% endif %}

[Se flere helkropsprogrammer](/styrketraening/helkropsprogrammer/){: .btn .btn--success .btn--center }
</div>

{% comment %}

## Ofte stillede spørgsmål om fullbody-programmer

{% endcomment %}

<details markdown="1" class="references">
  <summary><h2 id="references">Referencer</h2></summary>

- Lou Schuler og Alwyn Cosgrowe (2006): The New Rules of Lifting. Six Basic Moves for Maximum Muscle, Penguin Books.
</details>