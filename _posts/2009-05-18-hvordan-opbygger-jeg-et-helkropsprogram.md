---
title: &title "Fullbody: Helkropsprogram til styrketræning"
seo_title: "Fullbody: Hvordan opbygger jeg et helkropsprogram?"
excerpt: "Guide til at opbygge et helkropsprogram til styrketræning, der træner hele kroppen hver gang. Komplet med forslag til fullbody-program."
permalink: /artikel/hvordan-opbygger-jeg-et-helkropsprogram/
redirect_from:
  - /gratis-helkropsprogram/
  - /artikel/verdens-korteste-styrkeprogram/
language: da
header:
  overlay_image: https://images.unsplash.com/photo-1520948013839-62020f374478?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=630&w=1200&q=10
  teaser: https://images.unsplash.com/photo-1520948013839-62020f374478?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=300&w=400&q=10
  caption: *title
tags:
  - styrketræning
  - planlægning
  - træningsplanlægning
  - programlægning
  - begynder
  - fullbody
  - træningsprogram
category:
  - Styrketræning
last_modified_at: 2021-08-03T11:44:17Z
---

Hvordan laver man et fullbody-program, hvor man træner hele kroppen på et træningspas? Et helkropsprogram er egnet for dig, der gerne vil træne mellem en og tre gange om ugen og vil bruge omkring en time til to timer på hver træning. Men du kan sagtens udnytte ideerne fra et fuldkropsprogram også, hvis du vil træne 4 gange om ugen.

Hvis du interesseret i at gå endnu mere i dybden med at **lave dit eget styrketræningsprogram**, så kan du tjekke [6 trin til at lave dit eget træningsprogram til styrketræning]({% link _posts/2021-04-24-programlaegning.md %}) eller vores [komplette guide til styrketræning og programlægning]({% link _posts/2020-08-19-programlaegning.md %}). Jeg har også lavet en række [anmeldelser af styrketræningsprogrammer her]({% link _posts/2020-12-30-anmeldelse-traeningsprogrammer.md %}).

I dette indlæg får du svar på:

- Hvilke øvelser kan jeg bruge i mit program?
- Hvordan kan min ugentlige træning se ud?
- Hvor mange sæt og gentagelser skal jeg tage?

Hvis du gerne vil træne 4 gange eller flere om ugen, så kan du overveje at kigge på et [2-splitprogram]({% link _posts/2021-08-16-styrke-2-split-push-pull.md %}), og hvis du træner 6 gange om ugen, så kan et [3-splitprogram]({% link _posts/2021-08-16-styrke-3-split.md %}) måske være en overvejelse værd.

## Hvilke øvelser skal jeg vælge i et helkropsprogram?

For at opbygge et alsidigt styrkeprogram, der træner hele kroppen, skal du vælge styrkeøvelser fra følgende forskellige grupper af øvelser:

### Knædominerede øvelser

Find øvelser der aktiverer de store muskler i benene og omkring hoften. Disse øvelser udfordrer især musklerne på lårets forside. Det kan være en god ide at nogle af øvelserne foregår på et ben for at udfordre balancen også.

Fx [squat](/squat/) og [lunges](/lunges/) - [Se flere knædominerede øvelser]({% link _pages/exercises-tag-knee-dominant.md %}).

{% include figure image_path="https://crossfys.dk/wp-content/uploads/2021/11/www.Crossfys.dk_-1024x1024.png" caption="Om en øvelse er hoftedominant eller knædominant er et kontinuum. Kilde: [crossfys.dk](https://crossfys.dk/saadan-dyrker-du-crossfit-og-faar-staerkere-ben-trods-knae-smerter/)" %}

### Hoftedominerede øvelser

Find hoftedominante øvelser der især udfordrer musklerne omkring baglår og hofte og nederste ryg.

Fx [dødløft](/doedloeft/) og [rumænsk dødløft](/oevelse/romanian-deadlift/) - [se flere hoftedominante øvelser]({% link _pages/exercises-tag-hip-dominant.md %}).

### Presøvelser for arme og bryst

Find øvelser hvor du starter med hænderne tæt på kroppen og skubber en modstand væk fra dig. Du ksla gøre det både lodret og vandret. Det betyder at du skal vælge to øvelser i denne gruppe.

Fx [armstrækning](/armbojninger-eller-armstraekninger-pushups/), [dips](/oevelse/dips/) og [arnold press](/oevelse/arnold-press/) - [Se flere presøvelser]({% link _pages/exercises-tag-press.md %}).

### Træk for arme og øvre ryg

Find øvelser hvor du starter med hænderne væk fra kroppen og trækker en modstand til dig. Du skal gøre det både lodret og vandret. Det betyder at du skal vælge to øvelser i denne gruppe.

Fx [pullups](/oevelse/pullup/) og [rows](/oevelse/bent-over-rows-bor/) - [Se flere trækøvelser]({% link _pages/exercises-tag-pull.md %}).

### Træning af kropsstammen og core

- **Rotation**. Find øvelser hvor du roterer i din overkrop, mens du holder hoften stille. Disse øvelsers formål er bl.a. at gøre din krop stærk nok til at standse rotationer igen. Fx [russian twist](/oevelse/russian-twist/) og [cykelmaveøvelse](/oevelse/cykelmaveoevelse/).
- **Stabilitet for kropsstammen**. Find øvelser hvor du bruger den lige mavemuskel, rygmusklerne og musklerne omkring hoften til at stabilisere rygsøjlen og hoften. Fx [inch worm](/oevelse/inchworm/).

Se flere [coreøvelser](/core/).

### Loaded carries

Jeg holder selv meget af *loaded carries*. De er med til at skabe en god stabilitet i kroppen, samtidig med at du lærer at håndtere vægt, mens du flytter kroppen. En meget brugt øvelse er [farmer walk]({% link _exercises/farmerwalk-304.md %}).

Se flere [øvelser til loaded carries](/loaded-carries/).

## Hvor mange øvelser skal jeg vælge?

Hvis du vælger en eller to komplekse øvelse fra hver gruppe af øvelser, sikrer du dig at du har et alsidigt program, hvor du træner hele kroppen i hvert træningspas. Vi beskriver en lang række [træningsøvelser](/traeningsoevelser/), du kan lade dig inspirere af.

## Hvor mange gentagelser skal jeg lave?

Hvis du bare vil i almindelig god form, anbefaler vi at du laver 8-12 gentagelser af hver øvelse, og det gentager du 2-4 gange. Man siger at man laver otte gentagelser på fire sæt. Du kan læse mere om, [hvordan du kan dosere din styrketræning?](/traeningsprogram-programlaegning-styrketraening/).

## Helkropsprogram

Helkropstræning er en af de ældste måder at træne på, og det var den altdominerende måde indtil 1960'erne. Typisk kan man fx træne et helkropsprogram mandag, onsdag og fredag. Det er en effektiv måde at træne kroppen på uanset om du vil være større, stærkere, mere kraftfuld eller bare i bedre form.

For at holde træningstiden nede, så kan du lade de enkelte træninger være baseret på store basisøvelser. [Christian Thibaudeau](https://www.t-nation.com/training/best-workout-splits-bodybuilding/) foreslår, at man bruger 4-5 øvelser pr. workout. Det kan fx være:

- Squat
- Pres
- Træk
- Hoftedomineret øvelse

Hvis du tilføjer en unilateral øvelse eller et _loaded carry_, så rammer du hele kroppen. Du har ingen isolationsøvelser, så du rammer ikke præcist den enkelte muskel, fx biceps og triceps, men de er involveret i enten pres eller træk.

Fordelene ved en helkropstræning er følgende.

1. Du rammer hver muskelgruppe og bevægelsesmønster 3 gange om ugen, hvilket er rigtig godt for styrkefremgang, og det kan formentlig også virke rigtig fornuftigt for muskelvækst.
2. Du har mulighed for at bruge forskellige træningsmetoder, intensitetszoner og måder at træne den enkelte muskel på. Et eksempel er fx [daily undulating periodisering]({% link _posts/2019-11-15-daily-undulating.md %}), hvor der bliver brugt forskellige intensiteter, men de samme øvelser og [Stærk-programmet](/artikel/staerk-traeningsprogram/), hvor der bruges forskellige variationer af de enkelte lignende løft hen over den ugentlige træning.
3. Det er meget effektivt.
4. Helkropstræning sænker måske myostatin mere end split træning. Myostatin er et protein, kroppen udskiller, for at begrænse væksten i musklerne.

Hvis du gerne vil udnytte alle fordelene ved et helkropsprogram, men samtidig også bruge til at sætte lidt mere fokus på enkelte kropsdele, så foreslår [Christian Thibaudeau](https://www.t-nation.com/training/best-workout-splits-bodybuilding/) en _gap workout_. Ved at lave et fuldkropsprogram tre dage om ugen og tilføje en ekstra træning, så kan du arbejde den dag med de svage elementer.

## Ulemper ved et helkropsprogram

Det kan være meget drænende at lave et helkropsprogram. Du bruger store basisløft, og det tager meget energi i kroppen. Samtidig kan en træning tage relativt lang tid, fordi du har brug for pauser mellem de enkelte sæt, men også mellem de enkelte øvelser. Du kan overveje at udnytte [supersæt]({% link _posts/2020-06-29-superset-guide.md %}), hvor du skifter mellem to øvelser.

## Ugentlig opbygning af et fullbodyprogram?

Du kunne lave dit fuldkropsprogram på denne måde:

- Mandag: Fuldkrop A
- Tirsdag: Hviledag
- Onsdag: Fuldkrop B
- Torsdag: Hviledag
- Fredag: Fuldkrop C
- Lørdag: Gap eller bonus workout
- Søndag: Hviledag

Hvordan du strukturerer de enkelte workouts er helt op til dig. Du kan enten vælge at bruge de samme øvelser hver gang i en periode, men køre med forskellige intensiteter. Du kan også vælge at lave tre forskellige dage, hvor du bruger forskellige øvelsesvariationer. Det kommer helt an på dine præferencer og dine mål med træningen.

## Hvordan skal jeg træne i et fullbodyprogram?

Så har du det du behøver for at lave et varieret helkropsprogram. For at få de bedste resultater er der stadig mere at lære.

- **Langsom opstart**. Hvis du er begynder, skal du starte stille og roligt, når du starter på et nyt program. Derfor kan det som begynder være fornuftigt ikke at træne med for stor belastning. Husk at sener og knogler er noget langsommere til at tilpasse sig træning end muskler er.
- **Slå en rekord hver gang**. Når du kommer til træning skal du gerne slå en rekord hver gang. Det kan være lidt mere vægt i en øvelse, eller lidt flere gentagelser, eller et ekstra set af en øvelse. På den måde sikrer du dig, at der er konstant fremgang.
- **Organisér din træning**. Du bestemmer selv hvordan du organiserer din træning. Enten kan gøre en øvelse helt færdig og holde pauser imellem, eller du kan fx lave otte gentagelser af squat og i pausen lave pullups. Du kan læse mere på motion-online.dk i artiklen [Brug tiden effektivt i fitnesscenteret](https://www.motion-online.dk/brug-tiden-effektivt-fitnesscenteret/){:rel="nofollow"}.
- **Variér din træning**. Du skal sørge for at variere din træning. Brug fx det samme træningsprogram tre uger i træk, og derefter vælger du nogle nye øvelser.
- **Lær noget mere om styrketræning**. Læs fx denne [komplette begynderguide til programlægning til styrketræning]({% link _posts/2020-08-19-programlaegning.md %}) eller [6 trin til at lave dit eget træningsprogram til styrketræning]({% link _posts/2021-04-24-programlaegning.md %}).

## Verdens mest effektive helkropsprogram til styrketræning

Vil du også gerne have maksimalt udbytte af færrest mulige øvelser? Ofte afsætter jeg kun den absolut nødvendige tid til styrketræning, og det stiller høje krav til øvelsesvalget. Vi har derfor overvejet, hvilke øvelser vi vil anbefale, der rammer hele kroppen. Vi har valgt at lave en normal version og en avanceret udgave.

- **Normale version**. Se [det kompakte helkropsprogram](/program/kompakt-helkropsprogram-normal/) med øvelser alle kan magte i en eller anden udformning. Det kan sagtens være, at man skal have makkerhjælp eller vælge en alternativ øvelse.
- **Avancerede udgave**. Se [det avancerede helkropsprogram](/node/434/) med virkelig avancerede øvelser, der stiller ekstremt store krav til både teknik, koordination og styrke.

## Eksempler på et fuldkropsprogrammer

Rigtig mange af de [klassiske træningsprogrammer]({% link _pages/trainingprograms-archive.md %}) er fuldkropsprogrammer. Her kan du se et udsnit af de helkropsprogrammer, jeg har beskrevet.

{% assign site_posts = site.posts | where: "category", "Styrketræning" | where: "tags", "fullbody" | where_exp: "post", "post.url != page.url" | sort: "date" %}

<div class="feature__wrapper">

{% if site_posts.size > 0 %}
  {% for post in site_posts %}
    {% include archive-single.html type="grid" %}
  {% endfor %}
{% endif %}

</div>

{% comment %}

## Ofte stillede spørgsmål om fullbody-programmer

{% endcomment %}

## Referencer

- Lou Schuler og Alwyn Cosgrowe (2006): The New Rules of Lifting. Six Basic Moves for Maximum Muscle, Penguin Books.
