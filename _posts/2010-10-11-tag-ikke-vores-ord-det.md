---
title: "Tag ikke vores ord for det!"
permalink: /videnskabelig-sogning/
redirect_from:
  - /artikel/tag-ikke-vores-ord-det
language: da
header:
  overlay_image: /assets/images/blog/tag-ikke-vores-ord-det.jpg
  teaser: /assets/images/blog/tag-ikke-vores-ord-det.jpg
tags:
  - videnskab
category:
  - Webclips
last_modified_at: 2013-02-13T21:55:25Z
---

Der bliver sagt usædvanligt meget om træning og ernæring. Vi forsøger at formidle tingene, så de er til at forstå, men vi forsøger også at finde opbakning i videnskaben. Hvis et emne interesserer os, laver vi en søgning på fx [pubmed.org](http://pubmed.org) ([hvordan søger vi - og hvordan læser vi artiklerne?](https://web.archive.org/web/20160406123230/http://www.motion-online.dk/sundhed_og_vaegt/sundhed_generelt/saadan_soeger_du_selv_videnskabelige_artikler/)). Hvis artiklen efter at have læst _abstract_ ser spændende ud, læser vi videre, mens vi vurderer følgende:

Design
: Har studiet et solidt design? Hvordan måles effekten af det studiet undersøger? Er der en kontrolgruppe? Er grupperne tilfældigt sammensat? Er forsøget blindet? Det mest solide design er dobbeltblindet, randomiseret forsøg med kontrolgruppe.

Udvælgelseskriterier
: Hvordan er forsøgspersonerne udvalgt? Bliver det sandsynliggjort at forsøgsgruppen er repræsentativ for den befolkningsgruppe, forsøget gerne vil sige noget om. Er der _selektionsbias_?

Tid
: Foregår studiet over så lang tid, at det er sandsynligt, at der vil komme en effekt?

Kausal sammenhæng?
: Bliver det sandsynliggjort at effekten skyldes det undersøgte, eller kan der være andre forklaringer?

Hvilke kriterier kigger I efter, når I forsøger at tilegne jer viden?
