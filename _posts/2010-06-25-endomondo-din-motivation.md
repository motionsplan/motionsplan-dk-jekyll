---
title: "Endomondo - din motivation?"
permalink: /artikel/endomondo-din-motivation
language: da
header:
  overlay_image: /assets/images/blog/endomondo-din-motivation.jpg
  teaser: /assets/images/blog/endomondo-din-motivation.jpg
tags:
  - webclips
  - website
category:
  - Webclips
last_modified_at: 2013-02-13T22:07:35Z
---

For det meste elsker redaktørerne her på sitet at træne. Men sommetider mangler motivationen, og pludselig vil man hellere spise saltbomber end kvæle kroppens skrig efter ilt under tabata-intervaller, outdoor fitness eller anden svedig aktivitet. Hvad gør man så, når man ikke kan lave en holdbar aftale med sig selv om at træne?

Man delagtiggør alle andre i hvor flittig man kan være. Det er tanken bag endomondo.com. Det er et socialt websted, hvor man kan lægge al sin træning op. Og det er virkelig let med alle disse nymodens hjælpemidler, og det er faktisk også registrere sin træning manuelt.

Jeg bruger sitet på to forskellige måder:

- Når jeg løber med min Garmin Forerunner 305 optager den, hvor i landet jeg har været og hvor hurtigt jeg har flyttet mig hen til et andet sted. Disse data kan jeg let uploade til endomondo.com ved at putte et stik i computeren og lave lidt computer voodoo.
- Hvis jeg cykler, bruger jeg ofte min HTC Desire telefon, hvor man kan få en endomondo.com-program til. Der er indbygget GPS i telefonen, så det er bare at klikke, når jeg starter med at cykle og når jeg er blevet træt af at træde igen. Derefter klikker jeg på upload, og min træning er på endomondo.com.

Nu skal jeg så i gang med at udfordre alle mine venner.
