---
title: "Musik til træningen: Find de bedste sange til træning [2020]"
permalink: /artikel/musik-til-traeningen/
redirect_from:
  - /artikel/musik-til-træningen
language: da
header:
  overlay_image: https://images.unsplash.com/photo-1514994806776-144805fdde34?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1650&q=80
  teaser: https://images.unsplash.com/photo-1514994806776-144805fdde34?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: "Musik til træningen: Vælg de bedste sange til løb, styrketræning og intervaltræning!"
tags:
  - gode råd
  - træningsplanlægning
  - musik
category:
  - Konditionstræning
  - Styrketræning
last_modified_at: 2020-06-15T15:18:24Z
---

Jeg bruger ofte musik til træningen, når jeg underviser mine elever. Hvis jeg ikke lige er faldet over en podcast, så bruger jeg også musik til min egen træning. Men hvordan finder jeg de bedste sange til træning, løb, styrketræning og intervaltræning, så musikken kan give ekstra energi og motivation?

**Hvis musikken passer til din træning, så kan den hjælpe med at få træningen til at virke lettere, så du kan arbejde længere, eller presse tempoet højere op. Derved kan træningen blive mere effektiv. Det bedste er, hvis du kan finde musik, der er synkront med dine bevægelser. Hvis det fx er løb, så passer 160-180 bpm rigtig godt for de fleste.**

*[bpm]: beats per minute
*[RPE]: Rate of Percieved Exertion

Man kan kickstarte sin træningsmotivation ved at høre musik til træningen. Jeg oplever elever, der ikke kan løbe uden at have musik i ørerne eller insisterer på at have hovedtelefoner på, når de skal løfte noget tungt.

Og videnskaben understøtter faktisk, at musik kan hjælpe i træningen. Lad os dykke lidt ned forskningen først.

## Forskningen om musik i træningen

De fleste af de studier, jeg har kunnet finde om musik i træningen, har ikke særlig mange forsøgspersoner, så studierne er lidt udfordret statistisk i forhold til at generalisere på baggrund af resultaterne. Du skal først og fremmest lytte til dig selv og din egen krop. Jeg kommer nok til at bruge musik lidt mere aktivt, når jeg underviser på baggrund af følgende.

Sam Lee et al (2016) lavede et studie, hvor forsøgspersonerne selv måtte indstille løbehastigheden på løbebåndet. Når de lyttede til musik med et hurtigt tempo indstillede de løbebåndet til at køre næsten en kilometer hurtigere, og deres puls kom højere op. Til gengæld var der ikke signifikant forskel på, hvor hårdt det oplevedes at løbe.

Sam Lee et al (2016) undersøgte også brugen af musik med et langsomt beat i restitutionsfasen lige efter. En fase er der er rigtig interessant i forhold til hurtigt at begynde at restituere. Når de lyttede til langsom musik, så resulterede det i en hurtigere _heart rate recovery_ og et lavere laktat-tal efter restitutionsfasen.

Centala et al (2020) undersøgte brugen af hurtig musik (137-160 bmp) på styrken. Resultaterne på baggrund af en knæekstensionsmaskine indikerede, at det maksimale power output var højere, og den neuromuskulære udtrætning kom senere, når forsøgspersonerne hørte musik med et hurtigt beat.

Eliakim et al (2012) foreslår brugen af (motiverende) musik i restitutionsfasen, fordi det fører til øget aktivitet, hurtigere fjernelse af laktat og en reduceret _Rate of Percieved Exertion_ (RPE).

Musik kan altså tilsyneladende både hjælpe under træningen til, at man træner hårdere uden at det føles hårdere, og efter træning for at kickstarte restitutionsfasen.

## God musik til træning

Musikvalget er vigtigt, og det skal passe til de aktiviteter, du laver. Jeg har alt for ofte selv bare sat noget tilfældigt musik på, når jeg underviser andre.

- **Musik til opvarmningen**. I opvarmningen skal musikken give os lyst til at bevæge os. Typisk skal man i opvarmningen arbejde til musikken. Husk at opvarmningsmusikkens stemning påvirker deltagerne. Find noget motiverende musik, der inspirerer dig selv og deltagerne på dit hold.
- **Musik til løbetræningen**. Studier har vist at musik kan give en højere præstationsevne, fordi musikken motiverer, og det føles ikke så hårdt, når musikken spiller. Musikken kan også bruges til at skabe stemning, hvis formålet med løbeturen er mere afslappende. 
- **Musik til styrketræning**. Jeg har lagt mærke til, at mange kan lide rigtig hård musik til styrketræningen. Det er jeg ikke selv fan af, og jeg leder efter studier der viser, hvilken type musik man egentlig præsterer bedst under - udover at det ser ud til at det maksimale power output er højere ved hurtig musik.
- **Musik til intervaltræning**. Det er en rigtig god ide at have langsom eller motiverende musik i pauserne af intervaltræningen, så man udnytter den restitutionseffekt, der tilsyneladende er af langsom musik.

## Find passende musik til træningen

Du kan analysere musik på mange forskellige måder. Noget af det vigtigste for om det passer til en aktivitet er musikkens tempo. 

## Musikkens tempo

Men hvilken type musik skal man så vælge til sine aktiviteter. Det betyder altså noget, hvad beatet i musikken er. Lad os kigge på nogle forskellige tempi musikken kan have og finde hvilke aktiviteter musikstykkerne passer til. Tempoet angives ofte i [beats per minute (BPM)](https://da.wikipedia.org/wiki/Beats_per_minute).

> Tempoet angiver simpelthen hvor hurtig grundtakten eller pulsen i et musikstykke er, og er ofte udgangspunktet for at vurdere et musikstykkes egnethed til opvarmning. Tempo oftest i Beats per minute (taktslag pr. minut).
> 
> Tempo for et musikstykke kan måles på samme måde som man måler sin puls: Tæl f.eks. hvor mange taktslag der er på 10 sekunder og multiplicér med 6.

--- <cite>[Idrætsmusik](https://idraetsmusik.dk/learn/music-for-warming-up)</cite>

Jeg har samlet aktiviteter og passende tempo i nedenstående tabel:

| Aktivitet |	Tempo (BPM) |
|-|-|
| Yoga | 60-80 |
| Sving |	65-80 |
| Styrkeøvelser | 70-105 |
| Gang | 95-125 |
| Gang og Hop |	115-125 |
| Hop |	115-145 |
| Løb opvarmning | 100-140 |
| Løb |	145-180 |
| Spinning, opvarmning | 120-130 |
| Spinning, spurt | 180-190 |
| Aerobic | 140-150 |

Hvis du skal lave et opvarmningsprogram, der passer til musik, og hvor musikken ikke bare er bagrundsmotivation, så har du også brug for at vide om taktarter og musikstykkets opbygning. Det tager lidt tid at øve sig på at tælle taktslag og finde strukturen i et musikstykke, men det kan gøre opvarmningen endnu mere interessant. [Idrætsmusik.dk](https://idraetsmusik.dk/learn/music-for-warming-up) skrevet en fin introduktion.

Når musikken mere skal bruges som baggrundsmotivation, så er det vigtigst, at du finder musik i et passende tempo.

## Eksempler på sange til din træning

Her er nogle eksempler på musikstykker i forskellig tempo.

**Sving: 70 bpm --- Timbaland - 2 man show**

<iframe src="https://open.spotify.com/embed?uri=spotify%3Atrack%3A5wsENdyZpOv7w7Jc5ehkUC" width="600" height="100" frameborder="0" allowtransparency="true" allow="encrypted-media"></iframe>

**Styrkeøvelser: 85 bpm --- Arctic Monkeys - Do I Wanna Know?**

<iframe src="https://open.spotify.com/embed?uri=spotify%3Atrack%3A5FVd6KXrgO9B3JPmC8OPst" width="600" height="100" frameborder="0" allowtransparency="true" allow="encrypted-media"></iframe>

**Gang: 105 bpm --- Gang: Kongos - Come With Me Now**

<iframe src="https://open.spotify.com/embed?uri=spotify%3Atrack%3A2kWowW0k4oFymhkr7LmvzO" width="600" height="100" frameborder="0" allowtransparency="true" allow="encrypted-media"></iframe>

**Gang og Hop: 117 bpm --- Estelle - American Boy**

<iframe src="https://open.spotify.com/embed?uri=spotify%3Atrack%3A3doSc40sdXfuwHV9mnJbhH" width="600" height="100" frameborder="0" allowtransparency="true" allow="encrypted-media"></iframe>

**Løb: 160 bpm --- Pharrell Williams - Happy**

<iframe src="https://open.spotify.com/embed?uri=spotify%3Atrack%3A60nZcImufyMA1MKQY3dcCH" width="600" height="100" frameborder="0" allowtransparency="true" allow="encrypted-media"></iframe>

**Udstrækning: 76 bpm --- Ed Sheeran - I See Fire**

<iframe src="https://open.spotify.com/embed?uri=spotify%3Atrack%3A3B7udSGy2PfgoCniMSb523" width="600" height="100" frameborder="0" allowtransparency="true" allow="encrypted-media"></iframe>

## Musik til løb og løbetræning

Du kan tænke over følgende i forhold til din løbetræning:

- **Tempo**. Hvis du vil lytte til musik, når du løber så kan du udnytte musik med et tempo, der nogenlunde svarer til din løbekadence. Det kan betale sig for de fleste at løbe med en kadence på 160-180 skridt i minuttet.
- **Intensitet**. Intensiteten i musikken skal passe til dig, men man kan finde musiknumre, som er lidt vildere.
- **Teksterne**. Du kan også vælge musik, hvor teksten er motiverende. Altså finde nogle numre, hvor lyrikken taler til dig.

## Musik til styrketræning

Det er flere gange blevet konkluderet i studier, at stimulerende musik er præstationsfremmende i forhold til **isometrisk styrke**. Grebsstyrke og isometriske øvelser (Pearce 1981; Karageorghis et al 1996) med fx at holde en håndvægt ud i strakt arm (Crust 2004). 

Hvis vi kigger på **dynamisk styrke**, så undersøgte Biagini et al (2012) effekten af selvalgt musik sammenlignet med stilhed på performance på bænkpres, squat jumps og humør. Der var ingen forskel i antal reps eller RPE i bænkpres. Der blev fundet lidt større power og _rate of force development (RFD_ i squat jump. Deltagerne oplevede "at være mere klar". Den selvvalgte musik blev dog ikke undersøgt. 

Bartolomei et al (2015) undersøgte effekten af stimulerende musik på over 120 bpm på performance på 1RM styrke og antallet af _reps to failure_ på 60% af 1RM-styrken. Størstedelen af deltagerne havde valgt rock eller dance musik. Der var ikke signifikant forskel på 1RM-styrken, men der blev fundet en lille signifikant forskel på en gentagelse på antallet af reps på 60% af 1RM.

Ballmann et al (2018) testede igen _reps to failure_ på bænkpres med 75% af 1RM. De undersøgte effekten af foretrukket musik i forhold til _ikke_ foretrukket musik. Forsøgspersonerne prioriterede seks musikgenrer. Derefter valgte deltagerne en sang fra deres favoritgenre, mens forskerne valgte en tilfældig sang fra deres mindst foretrukne genre.

De fleste foretrak hip hop, mens country-musik var den mindst foretrukne musikgenre. Fælles for alle sange var, at de var over 120 bmp. Ballmann et al (2018) fandt, atdeltagerne kunne lave signifikant flere _reps to failure_ i gruppen, der lyttede til deres foretrukne musik. Denne gruppe følte sig også mere motiverede og kunne flytte stangen mere eksplosivt.

Musik kan altså have en gavnlig effekt på styrketræning, når det handler om længerevarende arbejde i forhold til _reps to failure_ og isometrisk arbejde (se også Centela et al 2020). Årsagen er formentlig at folk bliver mere motiverede af musikken. Pearce (1981) fandt også at beroligende musik gav dårligere performance i den isometriske grebsstyrke-test, så det er formentlig vigtigt at bruge stimulerende musik, deltagerne foretrækker, hvis du vil flytte performance i styrketræning med musik.

## Hvordan bruger jeg musik til intervaltræning?

Når jeg underviser har jeg ofte mellem 20 og 30 elever på [Vejle Idrætshøjskole](https://www.vih.dk). Vi laver ofte en form for intervaltræning med en masse forskellige øvelser, hvor eleverne starter ved hver deres øvelse - og efter et givent tidsinterval skifter til en ny øvelse. Vi kører så alt mellem 1 og 4 runder.

Hvis jeg laver intervaltræning, så gider jeg ikke stå og tage tid og fløjte, så jeg vil helst have musikken til at indikere, når der skal være skift. Tidligere miksede jeg selv musikken, men så blev jeg klogere.

### Tidligere mixede jeg min egen musik

Jeg har af flere omgange siddet og mikset min egen musik, så jeg bare kan sætte træningen i gang, og der i musikken er indikationer på, hvornår øvelsen skal skifte. Ulempen er at det tager en masse tid, og at det enkelte mix kun virker til netop en tidsangivelse. Endelig så er det sjældent at man får fornyet sine mix, når de først er lavet - og jeg har da fået en klage eller to over musikvalget i min tid som underviser.

### En app til at tage tid til træning

Jeg har fundet en app, jeg godt kan lide at bruge. Den er gratis og hedder [Interval timer](https://play.google.com/store/apps/details?id=cc.dreamspark.intervaltimer&hl=da) (dog med reklamer) fra Google Play Store. Her kan jeg selv sætte intervallerne op, som jeg gerne vil have dem. Så kan jeg spille musik fra fx Spotify eller Google Play Music i baggrunden, og så bipper app’en, når intervallerne er gået. På IOS så ved jeg mange er glade for en app af samme navn: [Interval timer](https://apps.apple.com/us/app/interval-timer-hiit-workouts/id406473568).

Så er det let at lave sin egen playliste og skifte træningsmusik - eller lade eleverne lave en playliste. (Jeg foretrækker dog min egen musiksmag).

### Tænk over sammensætningen af musikken til intervaltræning

Det er oplagt at bruge enten langsom musik eller motiverende musik i pauserne, der hjælper med at restitutionen bliver hurtigere og pulsen kommer hurtigere nedad.

## De mest populære træningssange på Spotify

Her har vi samlet den mest populære musik til træning, som Spotify offentliggør hvert år. Det er meget populært at bruge musik til træning i Danmark.

Det er især kvinder mellem 35-44 år, der træner mest til forskellige musiklister fra Spotify - og generelt streamer kvinder mere end mænd.

Der er 54 millioner træningsplaylister på Spotify, så de har et godt grundlag for at undersøge de største trends og populære sange.

Det er tydeligt, at du skal have Eminems _Till I Collapse_ på din playliste til træningen.

{% include video provider="youtube" id="ytQ5CYE1VZw" %}

### 10 mest populære træningssange i Danmark 2017

De 10 mest populære træningssange i Danmark:

1. Eminem - Till I Collapse
2. Post Malone - rockstar
3. Jax Jones - You Don't Know Me - Radio Edit
4. Axwell /\ Ingrosso - More Than You Know
5. Luis Fonsi - Despacito feat. Justin Bieber - Remix
6. Volbeat - For Evigt
7. Fort Minor - Remember The Name (feat. Styles Of Beyond)
8. Kanye West - Stronger
9. Eminem - Lose Yourself - Soundtrack Version
10. Camila Cabello - Havana

### 10 mest populære sange i Danmark til træning 2018

Det mest populære musik til træning i 2018 var på Spotify:

1. Till I Collapse” – Eminem
2. ”Stronger” – Kanye West
3. “Lose Yourself” - From "8 Mile" Soundtrack – Eminem
4. “Remember The Name” (feat. Styles Of Beyond) – Fort Minor
5. “Black Skinhead” – Kanye West
6. “POWER” – Kanye West
7. “Numb / Encore“ – JAY Z
8. “Can't Hold Us” (feat. Ray Dalton) - Macklemore & Ryan Lewis
9. “Eye of the Tiger” – Survivor
10. “Last Resort” – Papa Roach 

### De mest streamede træningssange i 2019

Det mest populære musik til træningen i 2019 var på Spotify:

1. “‘Till I Collapse” – Eminem, Nate Dogg
2. “I Don’t Care” – Ed Sheeran, Justin Bieber
3. “Dance Monkey” – Tones and I
4. “If I Can’t Have You” – Shawn Mendes
5. “Beautiful People” – Ed Sheeran, Khalid
6. “Sucker” – Jonas Brothers
7. “SICKO MODE” – Travis Scott
8. “Higher Love” – Kygo, Whitney Houston
9. “Lose Yourself” – Eminem
10. “i’m so tired…” – Lauv, Troye Sivan

### 2020

Det er spændende, hvad de mest populære sange på Spotify træningsplaylisterne bliver i 2020.

## Populære playlister til træning

På Spotify er følgende playlister populære, når du søger efter træningsplaylister:

- Pop til træningen
- Rock til træningen
- No Metal, no gain
- Høj puls
- Hård træning

Skriv i kommentarerne, hvor du finder de bedste træningsplaylister.

## Hvad gør du med musik til træningen?

Jeg laver så mit træningsprogram her på motionsplan, hvor jeg let kan skrive øvelsesbeskrivelserne ud. Jeg får eleverne til at hjælpe med at stille op. Så kører vi en prøverunde, hvor man lige får lov til at prøve øvelserne. Derefter skruer jeg op for musikken og starter App'en - og træningen går i gang. Hvad gør du?

## Referencer

- Arazi, Hamid, Abbas Asadi, og Morteza Purabed. 2015. “Physiological and Psychophysical Responses to Listening to Music during Warm-Up and Circuit-Type Resistance Exercise in Strength Trained Men”. _Journal of Sports Medicine (Hindawi Publishing Corporation)_ 2015: 389831. [https://doi.org/10.1155/2015/389831](https://doi.org/10.1155/2015/389831).
- Ballmann, Christopher G., Marquis J. McCullum, Rebecca R. Rogers, Mallory M. Marshall, og Tyler D. Williams. 2018. “Effects of Preferred vs. Nonpreferred Music on Resistance Exercise Performance”. _Journal of Strength and Conditioning Research_, december. [https://doi.org/10.1519/JSC.0000000000002981](https://doi.org/10.1519/JSC.0000000000002981).
- Bartolomei, Sandro, Rocco Di Michele, og Franco Merni. 2015. “Effects of Self-Selected Music on Maximal Bench Press Strength and Strength Endurance”. _Perceptual and Motor Skills_ 120 (3): 714–21. [https://doi.org/10.2466/06.30.PMS.120v19x9](https://doi.org/10.2466/06.30.PMS.120v19x9).
- Biagini, Matthew S., Lee E. Brown, Jared W. Coburn, Daniel A. Judelson, Traci A. Statler, Martim Bottaro, Tai T. Tran, og Nick A. Longo. 2012. “Effects of Self-Selected Music on Strength, Explosiveness, and Mood”. _Journal of Strength and Conditioning Research_ 26 (7): 1934–38. [https://doi.org/10.1519/JSC.0b013e318237e7b3](https://doi.org/10.1519/JSC.0b013e318237e7b3).
- Centala, Jacob, Cameron Pogorel, Scott W. Pummill, og Moh H. Malek. 2020. “Listening to Fast-Tempo Music Delays the Onset of Neuromuscular Fatigue”. _Journal of Strength and Conditioning Research_ 34 (3): 617–22. [https://doi.org/10.1519/JSC.0000000000003417](https://doi.org/10.1519/JSC.0000000000003417).
- Crust, Lee. 2004. “Carry-over Effects of Music in an Isometric Muscular Endurance Task”. _Perceptual and Motor Skills_ 98 (3 Pt 1): 985–91. [https://doi.org/10.2466/pms.98.3.985-991](https://doi.org/10.2466/pms.98.3.985-991).
- Eliakim, Michal, Ehud Bodner, Alon Eliakim, Dan Nemet, og Yoav Meckel. 2012. “Effect of Motivational Music on Lactate Levels during Recovery from Intense Exercise”. _Journal of Strength and Conditioning Research_ 26 (1): 80–86. [https://doi.org/10.1519/JSC.0b013e31821d5f31](https://doi.org/10.1519/JSC.0b013e31821d5f31).
- Karageorghis, C. I., K. M. Drew, og P. C. Terry. 1996. “Effects of Pretest Stimulative and Sedative Music on Grip Strength”. _Perceptual and Motor Skills_ 83 (3 Pt 2): 1347–52. [https://doi.org/10.2466/pms.1996.83.3f.1347](https://doi.org/10.2466/pms.1996.83.3f.1347).
- Karageorghis, Costas I., og David-Lee Priest. 2012. “Music in the exercise domain: a review and synthesis (Part I)”. _International Review of Sport and Exercise Psychology_ 5 (1): 44–66. [https://doi.org/10.1080/1750984X.2011.631026](https://doi.org/10.1080/1750984X.2011.631026).
- Kreutzer, Jeffrey S., John DeLuca, og Bruce Caplan, red. 2011. _Encyclopedia of Clinical Neuropsychology_. New York: Springer-Verlag. [https://www.springer.com/gp/book/9780387799476](https://www.springer.com/gp/book/9780387799476).
- Lee, Sam, og Derek S. Kimmerly. 2016. “Influence of Music on Maximal Self-Paced Running Performance and Passive Post-Exercise Recovery Rate”. _The Journal of Sports Medicine and Physical Fitness_ 56 (1–2): 39–48.
- Pearce, Kathy A. 2016. “Effects of Different Types of Music on Physical Strength”: _Perceptual and Motor Skills_, oktober. [https://doi.org/10.2466/pms.1981.53.2.351](https://doi.org/10.2466/pms.1981.53.2.351).




# Træningsmusik ekspertguide: Musik til motivation og præstation

Af Marina Aagaard, MFT

Uanset om man løber, cykler, spinner eller dyrker fitness har man en fornemmelse af, at musik til træningen virker motiverende og får en til at holde ud i længere tid, når træningen bliver hård.

At musik påvirker træningen, er ikke indbildning; et engelsk forskerhold har gennem en årrække undersøgt træning til musik og konkluderer, at træningsmusik har en række positive effekter, når den er rigtigt valgt.

“Brugen af musik ses at give præstationsfremmende resultater i træning
samtidig med at det giver mentale (positive følelser) og
psykofysiske (lavere grad af følt anstrengelse) fordele”.
Karageorghis et al., 2012


BASES om træningsmusik
Guide til musik, der inspirerer til at træne hårdere eller længere
(CI Karageorghis, PC Terry, AM Lane, DT. Bishop, D Priest, 2014).

Musik bør være:

nogenlunde kendt af lytteren og afspejle personlige [musik] præferencer.
…
funktionel i forhold til aktiviteten, dvs. tempo skal svare til bevægelser.
…
valgt med omtanke for den ønskede effekt, fx høj, hurtig, rytmisk musik
med fremhævet bas for at øge spændingsniveau (arousal).
…
valgt for dens motiverende kvaliteter via en objektiv vurdering
(fx Brunel Music Rating Inventory-2; Karageorghis et al., 2006).
…
karakteriseret af fremtrædende rytmiske kvaliteter og percussion (slagtøj)
i tillæg til melodiske og harmoniske strukturer til repetetivt aerobt og anaerobt arbejde, melodien er den højest lydende del eller ‘lyd’ i musikken, mens harmoni refererer til lyden af flere toner på samme tid, hvilket giver musikken dens følelsesmæssige ‘farve’, fx glad eller trist.
…
passende til bevægelser; musiktempo skal passe til bevægelsestempo ved brug af
synkron musik [hurtig til hurtige aktiviteter, langsom til langsom aktivitet].
…
omkring 125-140 bpm, taktslag per minut, ved brug af asynkron musik,
[musik som er lidt i baggrunden; man følger ikke rytmen] for de fleste raske trænede, der dyrker repetetiv, aerob aktivitet (langsommere musik passer bedre til opvarmning og nedvarmning).
…
med tekster, som understøtter bevægelse, fx “run to the beat”, eller alment
motiverende udsagn, fx “the only way is up”.
…
med fornuftig brug; skal bruges på måder, hvorved sikkerheden ikke tilsidesættes, fx bør trænende ikke bruge musik under løb og cykling nær trafik.
…
[Musik bør heller ikke bruges, når man skal a) koncentrere sig fuldt ud om en motorisk krævende opgave, fx et power clean, b) være opmærksom, lytte til kroppen, under høj-intensiv træning, c) forberede sig til langdistance løb, hvor musik ikke er tilladt; dvs. det vil sandsynligvis være hensigtsmæssigt at skifte mellem brug af musik og ingen musik.
…
Samtidig bør overdrevent høj musik i kombination med høj-intensiv træning undgås pga. den potentielle risiko for skader på det indre øre. Forskning viser at selv moderat-intensiv aktivitet ledsaget af meget høj musik (> 100 dB lydtryk niveau) kan give høretab (Music in the exercise domain: a review and synthesis (part II)].…
Baggrund for anbefalinger
Ifølge Costas I. Karageorghis og hans kollegaer fra især Brunel Universitetet i England vælges musik ofte intuitivt i stedet for systematisk og de har derfor studeret, hvordan man bevidst kan vælge musik, der vil forbedre præstationsevnen.

Det kan ske ved, at musikken enten mindsker følelsen af, hvor hård træningen er, eller direkte øger arbejdskapaciteten.

Øget træningsvedholdenhed; langtidseffekten af musikbrug er ikke undersøgt tilbundsgående, men menes at omfatte øget træningsvedholdenhed (Annesi, 2001).
…
Virker terapeutisk; undersøgelser har påvist nytten af musik i medicinsk sammenhæng og rehabilitering, træning for syge (fx fysioterapi, slagtilfælde, kronisk smerte og hjertetilfælde), som har særlig brug for opmuntring, forbedring af humør (affekter), distraktion og stimulering (Karageorghis et al., 2008).
…
Fire faktorer fremmer motivation (Terry, Karageorghis, 2006).
Tempo, rytme
Melodi, harmonier
Kulturel gennemslagskraft (popularitet)
Personlige associationer ifm. musikken
…
Personlighed og køn kan spille rolle ift. præference og respons (Crust, Clough, 2006, Karageorghis et al., 2010). Mænd udtrykker generelt en større præference for bas frekvenser end kvinder (McDown et al., 1997) og ekstroverte regerer mere positivt på livlig musik end introverte (Crust, Clough, 2006, m.fl.).
…
Kontekst, lytte-situationen, er en nøglefaktor for effekten af musik, hvor trænende har forudbestemte forventninger til typen af musik, der skal spilles i særlige situationer, fx up-beat motiverende musik i træningssale.
…
Musik før træning kan virke som stimulans; musik før træning og sport er kun undersøgt af få, men har vist sig at være et effektivt stimulerende middel, som kan øge spændingsniveau og forbedre mental tilstand (Terry, Karageorghis, 2011).
…
Forholdet mellem puls og foretrukket musiktempo er ikke lineært. Over et bredt spekter af træningsintensitet, fra 40-90 % af maksimal pulsreserve, faldt det foretrukne musiktempo i et smalt område på 125-140 bpm (taktslag per minut).
Dette er p.t. ikke undersøgt for ældre trænende, som har lavere maksimalpuls.
…
Asynkron baggrundsmusik kan forbedre præstationen. Brug af asynkron musik, fx baggrundsmusik, hvortil bevægelser ikke er bevidst synkroniseret, sørger for distraktion, fremmer positive følelser og forbedrer præstationen, især ved lav-til-moderat træningsintensitet.
Selvom den slags musik typisk bruges til motivation, kan det fungere som middel til at fremme neuromuskulær effektivitet i langvarige repetitive aktiviteter, såsom langdistanceløb (Copeland, Franks, 1991).
…
Synkron musik giver præstationsfremmende og mentale fordele i repetitive udholdenhedsaktiviteter [fx løb og cykling]. Motiverende synkron musik, musik og bevægelser følges ad, øgede tid til udmattelse ved gang på løbebånd med 15 %.
Andre forsøg antyder at musik kan forbedre bevægelsesrytmen, hvilket resulterer i øget effektivitet, hvilket forbindes med lavere relativt iltoptag (Bacon, Myers, Karageorghis; Terry et al., 2012).
…
Musik kan mindske følelsen af anstrengelse og træthed. Musiklytning kan være en effektiv dissociationsstrategi [fjerne sig mentalt], der mindsker følelsen af anstrengelse og træthed med op til 12 % (Bharani, Sahu, Mathew, 2004; Nethery, 2002). Den distraherende effekt svækkes dog ved højere træningsintensiteter (> 70 % VO2max).
…
Velvalgt musik ser ud til at fremme positive følelser selv ved meget høj træningsintensitet ifølge nyere forskning (Hutchinson et al., 2011; Karageorghis et al. 2009; Terry et al., 2012).
…
Musik efter træning kan muligvis forbedre restitutionen.
Post-træning musik, fx ifm. restitution efter træning, konkurrence eller skade vises efterhånden opmærksomhed (Jing, Xudong, 2008; Savitha, Mallikarjuna, Chythra, 2010). Selvom de indledende fund virker lovende, kræves der yderligere forskning, før man har en fornuftig baggrund for anbefalinger.
