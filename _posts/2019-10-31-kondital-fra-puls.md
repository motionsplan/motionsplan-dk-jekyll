---
title: "Find dit kondital ud fra din puls"
permalink: /kondital-fra-puls/
excerpt: "Danske forskere har udviklet en konditionstest, hvor du kun skal bruge din hvilepuls og maxpuls."
language: da
header:
  overlay_image: https://cdn1.considerable.com/wp-content/uploads/2019/04/24170055/heart-beat-line-end-of-life-picture.jpg
  teaser: https://cdn1.considerable.com/wp-content/uploads/2019/04/24170055/heart-beat-line-end-of-life-picture.jpg
category:
  - Kondition
  - Beregnere
  - Test
tags:
  - konditionstest
last_modified_at: 2019-03-06T23:14:14Z
toc: true
---

Det kan være besværligt at finde sit kondital, men danske forskere har udviklet en test, hvor det ikke er så besværligt. Testens præmis er, at hvilepulsen falder, når man kommer i bedre form, fordi slagvolumen øges. Med en højere slagvolumen kan hjertet pumpe mere blod rundt i hvert enkelt slag, og derfor behøver det i hvile ikke at slå så mange gange.

Testen bygger på en forudsætning om, at desto større afstand der er mellem hvilepulsen og den maksimale puls, desto større sandsynlighed er der for, at testpersonen har en høj maksimal iltoptagelse og derved et højt kondital. Testen forsøger altså at estimere den maksimale iltoptagelse blot ved hjælp af hvilepulsen og maxpulsen.

Testen er baseret på en test af veltrænede mænd i alderen 20-50 år. Det betyder, at man ikke kan forvente, at testen er præcis på andre målgrupper.

## Måling af hvilepulsen

Det bedste tidspunkt at måle hvilepulsen lige før, at du står op om morgenen. Hvis ikke du har mulighed for det, så kan du lægge dig ned og hvile i fem minutter og derefter tage hvilepulsen. Hold et ubesværet åndedræt.

Du kan også estimere din hvilepuls ud fra følgende skema:

| Form              | Hvilepuls |
|-------------------|----------:|
| Ekstremt god form | 40        |
| Meget god form    | 50        |
| God form          | 60        |
| Dårlig form       | 70        |
| Meget dårlig form | 80        |

## Måling af maxpulsen

Du kan måle din maksimale puls ved efter grundig opvarmning at lave en række bakkesprints af op til 45 sekunder.

Vil du teste din maxpuls, gøres det bedst ved at løbe i et jævnt og forholdsvis højt tempo i 2 min, efterfulgt af 20 sek. sprint. Herefter lunter du lige så stille i 30-45 sek, hvorefter du gentager hele proceduren to gange mere. Med et pulsur med bryststrop vil du efter sidste hårde sprint kunne aflæse din maxpuls. 
{: .notice .notice--success }

Du kan også estimere den ud fra alder, da den maksimale puls typisk falder med alderen. I denne beregner har vi brugt følgende formel:

HR<sub>max</sub> = 208 – 0,7 x alder

{% include calculate-max-hr.html %}

Denne formel har vist sig at være mere præcis end den tidligere tommelfingerregel for estimering af maxpuls[^note].

[^note]: [Ny formel til beregning af aldersbestemt maximalpuls](https://www.motion-online.dk/ny-formel-beregning-aldersbestemt-maximalpuls/)

## Udregn dit kondital

{% include calculate-vo2-max-hr.html %}

## Det tekniske

Formlen ser sådan her ud.

{% include math formula="Kondital = \frac{maxpuls}{hvilepuls}*15.3" %}

## Referencer

Uth, Niels, Henrik Sørensen, Kristian Overgaard, og Preben K. Pedersen. 2004. “Estimation of VO2max from the Ratio between HRmax and HRrest--the Heart Rate Ratio Method”. European Journal of Applied Physiology 91 (1): 111–15. https://doi.org/10.1007/s00421-003-0988-y.

Tanaka, H., K. D. Monahan, og D. R. Seals. 2001. “Age-Predicted Maximal Heart Rate Revisited”. Journal of the American College of Cardiology 37 (1): 153–56. https://doi.org/10.1016/s0735-1097(00)01054-8.

## Noter
