---
title: "Find din kondition fra Bruce test på løbebånd"
permalink: /bruce-test/
excerpt: ""
language: da
header:
  overlay_image: https://i.ytimg.com/vi/zUyuUoU7lAQ/maxresdefault.jpg
  teaser: https://i.ytimg.com/vi/zUyuUoU7lAQ/maxresdefault.jpg
category:
  - Beregnere
tags:
  - stofskifte
last_modified_at: 2019-03-06T23:14:14Z
toc: true
---

Med denne test kan du teste dit kondital på løbebånd uden at bruge puls eller andet udstyr. I Danmark er det mest almindelige, at man anvender en ergometercykel til konditionstestning. I USA derimod, er det mest almindeligt at anvende en løbebåndstest – specielt Bruce-protokollen, som beskrives her.

## Instruktion

1. Du skal bruge et løbebånd med en pålidelig styring af hastighed og hældning
2. Følg de angivne trin for ændring af hældning og hastighed hvert 3. minut.
3. Noter hvor lang tid du kunne følge testen
4. Indtast i nedenstående beregner.

Hvert tredie minut ændres hastighed og hældning efter nedenstående skema:

| Tid (min)	       | 0 min	| 3 min	| 6 min	| 9 min	| 12 min | 15 min | 18 min |
|------------------|--------|-------|-------|-------|--------|--------|--------|
| Hastighed (km/t) | 2,7	  | 4,0	  | 5,5	  | 6,8   | 8,0    | 8,8    | 9,6    |
| Hældning (%)	   | 10	    | 12	  | 14    | 16    | 18     | 20     | 22     |

Skemaet skal læses således, at du starter med 2,7 km/t og hældning 10%. Efter 3 minutter øger du til 4,0 km/t og hældning 12%.

{% include video provider="youtube" id="oryZbKrRGNI" %}

## Formlerne

Mænd: VO<sub>2</sub>-max = 14.8 – (1.379 * T) + (0.451 * T<sup>2</sup>) – (0.012 * T<sup>3</sup>)

Kvinder: VO<sub>2</sub>-max = 4.38 * T – 3.9

Hvor T er er tiden i minutter, man har løbet.

## Noter

Bemærk at løbebåndets hældning er angivet i procent. En hældning på 100% svar til en vinkel på 45 grader.

Du bør inden testen sikre dig at løbebåndet kan indstilles til de hastigheder og hældninger der kræves. Ikke alle løbebånd kan det.

Du kan evt. kontrollere hastigheden på løbebåndet ved at sætte en kridtstreg på selve båndet og måle dets længde samt omløb pr. minut under belastning.

Hvis dit løbebånd kun kan gå til 15% hældning kan du evt. eksperimentere med at klodse forenden op svarende til en hældning på 10%. Men pas på! – Dette virker ikke på alle løbebånd og øger risikoen for uheld, så det foregår på eget ansvar.

## Reference

ACSM’s Guidelines for exercise testing and prescription. Seventh edition. pp 99-100
