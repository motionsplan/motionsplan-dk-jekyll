---
title: &title "Maxtest - test din one rep max (1RM) i styrketræning"
seo_title: "Maxtest - hvordan laver du en 1RM-test i styrketræning"
permalink: /rm-maxtest/
description: "Lær, hvordan du sikkert og effektivt kan teste din One Rep Max (1RM) med en fysisk maxtest. Få en trin-for-trin guide til gennemførelse."
excerpt: "Har du også lyst til at vide, hvad du kan løfte i styrketræning? Det kan du bruge en RM-test til. Her dykker vi ned i, hvor dan du laver en one rep max test."
language: da
header:
  teaser: https://images.unsplash.com/photo-1517964706594-8bf49837d8dc?ixlib=rb-1.2.1&ixid=MnwxMjA3fDB8MHxzZWFyY2h8MTB8fGRlYWRsaWZ0fGVufDB8MHwwfHw%3D&auto=format&fit=crop&h=300&w=400&q=10
  caption: *title
  overlay_filter: 0.3
meta:
  name: Maxtest i styrketræning (1RM test)
  type: styrketræning
  measures: max styrke
  equipment: styrketræningsudstyr
category:
  - Tests
  - Styrketræning
tags:
  - test
  - styrketræning
  - træningsplanlægning
last_modified_at: 2025-02-10T07:14:14Z
toc: true
feature_row_sheet:
  - image_path: /assets/images/freebies/rmberegner.png
    alt: "Google Sheets med RM-beregner"
    title: "RM-beregner i Google Sheets"
    excerpt: "I dette Google Sheets kan du selv lege lidt med at estimere din 1RM og efterfølgende prøve det af i praksis."
    url: "https://docs.google.com/spreadsheets/d/1jgy_8ohlwPi3omneYpdEQ3Uj3N2syS0D2-jI1K5gA74/copy#gid=499201424"
    btn_label: "<i class='fas fa-file-excel'></i> Download"
    btn_class: "btn--success"
    rel: nofollow noopener
faq:
  - question: Hvordan finder jeg min egen 1RM?
    answer: "Du kan finde din 1RM på flere måder. Den mest præcise metode er at udføre en [1RM-test](/rm-maxtest/), hvor du gradvist øger vægten, indtil du når dit maksimale løft. Alternativt kan du bruge vores [1RM-beregner](/rm-beregner/) eller manuelt beregne den med en af de mest anvendte [1RM-formler](/1rm-formler/)."
  - question: Hvad betyder RM, 1RM max og One Repetition Maximum?
    answer: "**One Repetition Maximum (1RM)** er den maksimale vægt, du kan løfte én gang i en given øvelse. RM (Repetition Maximum) angiver den maksimale vægt, du kan løfte et bestemt antal gange, fx 5RM for den vægt, du maksimalt kan løfte fem gange. Kendskab til 1RM er nyttigt, hvis du følger et procentbaseret træningsprogram."
---

At udføre en direkte test af din One Rep Max (1RM) giver det mest præcise billede af din maksimale styrke. Her gennemgår vi, hvordan du sikkert gennemfører en 1RM-test.

Har du også lyst til at vide, hvad du kan løfte i styrketræning? Det kan du bruge en RM-test til. Her dykker vi ned i, hvordan du laver en one rep max test.

**Vil du hellere beregne din max**? Tjek vores [RM-beregner](/rm-beregner/)

Du har sikkert også ofte lyst til at finde ud af, hvor stærk du er, når du styrketræner. En max-test har helt sikkert sin plads i træningen.

Men du kan ikke max-teste hele tiden!

- Så hvordan tester du din maksimale styrke uden, at det går ud over dine resultater?
- Hvilke fordele og ulemper er der ved en max-test?
- Hvad skal du tænke over med sikkerheden?

Og når du nu ved hvor stærk du er, hvordan kan du så bruge resultatet i praksis?

{% include figure image_path="https://images.unsplash.com/photo-1526401485004-46910ecc8e51?ixlib=rb-1.2.1&auto=format&fit=crop&w=600&q=10" alt="maxtest - RM-test i styrketræning" %}

## Hvad er RM, 1RM max og one repetition maximum?

**Repetition Maximum** kaldes også RM. Det er et udtryk for, hvor meget vægt du kan løfte et givent antal gange.

1RM er et udtryk for den vægt, du maksimalt kan løfte for en gentagelse i en given øvelse.

## Hvorfor skal du kende din 1RM?

Men hvorfor har du overhovedet brug for at vide, hvad din 1RM er?

Hvis du laver procentbaserede træningsprogrammer, så har du brug for at vide, hvad du maksimalt kan løfte, da vægten i de enkelte træningspas bliver udregnet ud fra din maksimale styrke.

Ud fra 1RM kan du estimere, hvor meget, du skal have på stangen for at arbejde i et bestemt _rep-range_ i forhold til programmet.

RM-værdierne kan altså bruges som et udgangspunkt for planlægningen af dine træningsprogrammer.

Hvis du tester din one rep max jævnligt, så har du også en indikation på, om du har oplevet fremgang i løbet af dit træningsprogram.

## Hvordan laver du din egen RM-test?

Du kan lave en RM-test på forskellige måder. Her gennemgår vi de mest relevante metoder.

### 1. Lav din egen max-test

Her tester du specifikt din 1RM. Du skal altså have den tungeste vægt på stangen, du netop kan løfte en gang.

Hvis du gerne til teste 1RM, så skal du sørge for at lægge det ind i dit program.

Det koster ganske enkelt for meget på den almindelige træning, hvis du for ofte tjekker din max.

Men du har naturligvis lyst til at teste det, så være tålmodig og læs lidt videre, så du kan hvordan du kan få det til at passe ind i dit træningsprogram.

### 2. Brug en RM-beregner

Du kan beregne din one rep max med forskellige [1RM-formler](/1rm-formler/). Her laver du et løft med en submaksimal vægt så mange gange som muligt.

**Vil du vide mere?** [De mest populære 1RM-formler](/1rm-formler/)
{: .notice }

Herefter du antallet af gentagelser og den løftede vægt ind i relevante RM-formler, og på den måde estimerer du din 1RM.

Du kan bruge vores [1RM-udregner](/rm-beregner/), hvis du gerne vil slippe for selv at skulle taste formlerne ind på lommeregneren. Her kan du også finde et regneark, hvor formlerne er lagt ind.

En RM-test med submaksimale vægte bliver mest præcist jo tættere du ligger på antallet af gentagelser ift. den RM-vægt, du gerne vil udregne.

Eksempel:

En 3RM være et bedre udgangspunkt for at estimere 1RM end en 10RM-test.

[Prøv vores 1RM-beregner](/rm-beregner/){: .btn .btn--info }

### 3. 1RM ud fra RPE

Du kan bruge Rate of Perceived Exertion (RPE) til at estimere dit maksimale løft i styrketræning.

Mike Tuchscherer fra [Reactive Training Systems](https://www.reactivetrainingsystems.com/) har lavet en [RPE-skala til styrketræning](/rpe/). En RPE på 10 betyder, at du ikke kan løfte vægten flere gange. En RPE på 9, at du har en gentagelse tilbage i tanken.

Han bruger følgende RPE-tabel. Her kan du aflæse den estimerede intensitet i procent i forhold til dit maksimale løft.

{% include figure image_path="/assets/images/blog/rpe-e1rm.png" caption="RPE, reps og procentvise anstrengelse" alt="RPE, reps og procentvise anstrengelse" %}

Et eksempel:

Du løfter 85 kg 4 gange. Du vurderer selv at du i hvert fald kunne have taget 1 gentagelse mere og og kun måske 2. Det betyder, at din RPE er 8,5.

I tabellen står der 85% ud fra 4 gentagelser og RPE 8,5. Du har altså løftet omkring 85% af din max.

Altså er din 1RM omkring ~100 kg.

### 4. RM ud fra _bar speed_ og _velocity based _training_

Mark Rippetoe skriver i den legendariske Starting Strength, at man kan bruge sine øjne som rettesnor for, hvad 1RM er. Når man kommer tættere på 1RM, så vil hastigheden på stangen blive langsommere.

Husk dog stadig, at der kan være meget forskel på, hvordan folk løfter. Nogle styrkeløftere kan løfte deres maksimale løft med høj hastighed, hvor det udefra ser ud som om, at det næsten var et opvarmningsløft.

Det understøtter forskningen.

Jeg skriver mere om, hvordan du kan bruge [velocity based training](/vbt/). Der er efterhånden kommet en del [hjælpemidler til at måle hastigheden på stangen](/vbt-udstyr/), og det kan faktisk bruges direkte til at estimere 1RM.

Du kan lære mere om, hvordan du kan bruge hastigheden på stangen til at [estimere din max ud fra VBT](/vbt-1rm/), men også få fordelene af at kunne lave autoreguleret træning.

## Sådan laver du en max-test

Når du gerne vil lave en max-test, så er det godt at forberede sig tilstrækkeligt.

Det gælder uanset om du vil teste med submaksimale løft eller med et decideret max-løft.

Fordelen ved engang imellem at prøve omkring dit reelle max er, at du finder ud af, hvad kroppen rent faktisk kan - og du finder ud af, hvilke begræninger du bør arbejde med i det følgende træningsprogram.

I denne video får du nogle råd til, hvordan du griber en RM-test an.

{% include video provider="youtube" id="HhRDUYmIALU" %}

Hvis du vil teste din max selv, så husk at **have styr på sikkerheden** ved at have _safety pins_ og _spottere_.

Det gælder særligt ved squat og bænkpres, hvor der ikke er nogen vej væk.

(Pro-tip: Lad være med at have låse på siderne af stangen i bænkpres, hvis du får brug for at skulle vippe den ned alligevel).

Start med en ordentlig specifik [opvarmning til styrketræning](/opvarmning-styrketraening/).

Husk at bygge din test op langsomt, før du hopper direkte til et 1RM-forsøg.

Husk også rigeligt med pauser undervejs.

Hvis du ikke har løftet max før, så bliver ud overrasket over, hvor længe det tager, inden kroppen er klar til maksimale løft. Du skal vente 5-10 minutter mellem de enkelte løft.

Husk også at teknikken stadig er vigtig, selvom du gerne vil løfte tungt. Der er ikke så meget ved at squats pludselig bliver halve, eller at du ikke får bøjet armene i bænkpres.

Jeg har skrevet et andet indlæg, der handler om, hvordan du [forbereder dig til en maxtest i styrketræning](/pap-post-activation-potentiation-1rm-maxtest/).

## Skema og tabel med RM-værdier

Du kan bruge dette skema over RM-værdier til at estimere dine egne træningsværdier.

{% include figure image_path="/assets/images/blog/rm-beregner-tabel-absolute.png" caption="RM skema og tabel baseret på Brzyckis formel til beregning af 1RM." alt="rm skema og tabel over 1rm max" %}

Hvis du vil have et endnu mere individualiseret bud på dine egne vægte, så kan du bruge 1RM-udregner.

## Forbehold med RM-baserede træningsprogrammer

Hvis du fx gerne vil træne med 5 sæt og 5 reps, så kan du skrive i programmet, at du skal løfte med 5RM i de enkelte sæt. Det vil være en [RPE](/rpe/) på 10 pr. sæt, så det er ikke sikkert, at du kan klare alle sættene.

Derfor kan RM-begrebet bruges til at estimere, hvad du netop kan løfte en gang. Når du udregner sin 1RM, så kan du nemlig konstruere et procentbaseret træningsprogram baseret på det du maksimalt kan løfte.

I mange træningsprogrammer arbejdes med et lidt konservativt **træningsmax**, hvor du fx ganger din max med en faktor (fx 0,9). Derved sikrer du sig, at programmet ikke er for hårdt.

Det er nemlig for hårdt at løfte alle sæt med RPE 10.

[Stærk med Jacob Beermann](/artikel/staerk-traeningsprogram/), [Jim Wendlers 5/3/1](/wendler-531-styrketraeningsprogram/), [Starting Strength](/starting-strength-styrketraeningsprogram/), [Texas Method](/texas-method/) er alle programmer, der forudsætter en viden om din 1RM for at komme i gang med programmet.

... og alle programmerne bruge en lidt konservativ træningsmax for at sikre, at du kan få fremgang over tid.

## Konklusion

Der er både fordele og ulemper ved at max-teste. Hvis du jævnligt vil teste din styrke, så er den smarteste fremgangsmåde nok at bruge nogle af de submaksimale tests.

Du styrketræner for at blive stærkere. Derfor er det også sjovt at teste, hvor meget man kan løfte engang imellem.

Måske har du lyst til at [sammenligne din styrke med andre](/sammenligning-styrke/). Her kan du lære mere om sammenligning på tværs af køn og vægtklasser.

Jeg synes også [strukturel balance i styrke](/strukturel-balance/) er spændende.

## Ofte stillede spørgsmål

{% include motionsplan/faq.html %}

<details markdown="1" class="references">
  <summary><h2 id="references">Referencer</h2></summary>

- [Science for Sport: Testing 1RM](https://www.scienceforsport.com/1rm-testing/)
- Reynolds, Jeff M., Toryanno J. Gordon, og Robert Andrew Robergs. “Prediction of one repetition maximum strength from multiple repetition maximum testing and anthropometry.” Journal of strength and conditioning research 20, nr. 3 (2006): 584–92. <https://doi.org/10.1519/R-15304.1>.
</details>

{% comment %}

5 GODE GRUNDE TIL AT DU SKAL MAXTESTE
De fleste har lyst til at løfte tunge vægte ofte og har ikke brug for en grund til at gøre det, men jeg giver dig alligevel lige fem:

Der er noget lokkende ved de tunge vægte. Det er sjovt at løfte tungt. Det er lidt som at prøvekøre en ny bil med en store motor i - den må godt liiiiige få lidt ekstra, så du kan mærke hvad ligger under hjelmen. Hvilket leder mig til det næste punkt.
Du får en klar indikation af, hvor stærk du er. Og det er vel det, det handler om, ikke? Når du træner for at blive stærkere, så er det ret smart at vide om du så rent faktisk også bliver stærkere.
På den måde kan du tilpasse din træning og sikre at du ikke spilder tiden.
De færreste ved reelt hvor langt de kan presse sig selv, hvis ikke de har prøvet at gå helt til (og måske endda ud over) grænsen. Det lyder måske lidt mærkeligt, men det er min erfaring at en vægt ret hurtigt (omkring 1,5-2x kropsvægt) kan føles tung at løfte på. Hvis ikke jeg vidste, at det var en vægt jeg snildt kan lave mange gentagelser med, ville jeg måske lade den være. Vores hjerne har en fantastisk evne til at snyde os, men samtidig kan den også relativt let snydes. Inden du skal til at lave mind games med dig selv, er det meget rart at vide, hvor stærk du egentlig er.
Specifikke svagheder (både muskulært og teknisk) bliver ekstra tydelige under maksimale belastninger - det betyder at et svagt lockout i bænk, dårlig timing i vendingen i squat, tendens til knæ, der falder ind eller noget helt fjerde, vil vise sig meget tydeligt, når du kommer tættere på dit max.

Sidste punkt er (måske?) det vigtigste - du kan skrive det nye tal på Facebook, Instagram og alle de andre medier du bruger, og folk vil dåne af ren og skær imponade. De vil synge sange om dig og måske ringer de endda fra Go’Morgen.
5 GODE GRUNDE TIL AT DU IKKE SKAL
Min erfaring er, at de fleste træner tungere end de behøver og gør det oftere end nødvendigt, så her kommer fem grund til ikke at maxe:

Det er sikrere og mere langsigtet at holde vægtene ned. Du kan lettere øve teknik, belaster dit nervesystem mindre, nedsætter skadesrisikoen og sætter dig selv i en bedre position i forhold til langsigtet træningsplanlægning.
Der er mange måder at få en indikation af dit styrkeniveau på. En tung 3’er eller 5’er er en måde at gøre en test markant mindre takserende på dit nervesystem, men du behøver slet ikke at komme så højt op i vægt. Du kan enten bruge forskellige varianter af dine løft, kigge på hastigheden i et submaksimalt løft eller gemme en gentagelse i tanken. Hvis du kan lave en markant nemmere 3’er med en vægt end tidligere - så er du blevet stærkere. Helt uden at dødspresse dig selv kan du, alene ved at vurdere dit overskud i løftet, måle fremskridt.

De mest rutinerede løftere ved, at de ikke bygger styrke ved at teste den. Det er kun en test - det er træningen rundt om som bygger styrke. De ved hvad de kan og de ved også hvordan de vrider alle de kilo ud af deres krop, som der er til. Og de ved at det er hårdt - både for kroppen og for hovedet, så de gør det kun på platformen.
Maxløft er maxløft (duh) og der vil altid være et svagest led i en kæde. Spørgsmålet er hvad du kan bruge information fra disse løft til. Selvom Louie Simmons og Westside-drengene har gjort det meget populært at tale om weakpoint-træning, er det ikke altid fornuftigt at gå for langt i den retning - især hvis du ikke er meget erfaren.

Det er kun dig selv, du konkurrerer imod. Medmindre du går rundt og hedder Ray Williams, så er konkurrenceplaceringer en underlig uforudsigelig størrelse, fordi du aldrig ved, hvem der dukker op, hvor god form de er i, slet ikke hvis de er gået en vægtklasse op eller ned eller om de rammer deres løft. Styrkeløft og vægttræning generelt er en fantastisk sport af netop den årsag - det er meget målbart og 100% sammenligneligt. Fik du godkendt dit løft eller ej? I en fodboldkamp er der nærmest uendeligt mange variable, der kan påvirke resultatet.
HVORDAN FÅR DU PLADS TIL MAXTEST I DIT PROGRAM?
Det korte svar er: det gør du ikke - det koster simpelthen for meget i forberedelse og restitution at teste max til at det giver mening i det store perspektiv. Men. Når 9 ud af 10 alligevel tester deres max regelmæssigt, så har jeg naturligvis nogle tips til, hvordan du gør det bedst muligt.

HVILKE ØVELSE KAN JEG MAXE I?
Før vi når dertil, er det vigtigt at tage en tur forbi øvelsesvalget - der er ret mange øvelser, der egner sig mindre godt til maxløft. De er kendetegnet ved at de:

Kun bruger et led (fx leg extension og biceps curl)
Aktiverer meget små muskelgrupper (fx wrist curls og calf-raise)
Er centreret omkring en meget specifik og kontrolleret bevægelse (fx Y-raises)
Kræver meget stabilisering (fx et-bens-øvelser, øvelser med håndvægte)
Løft, der derimod er egnede til at max har typisk et par ting til fælles:

Flerledsøvelse (fx squat, dødløft, rows)
Oftest med vægtstang (en undtagelse er kropshævninger)
Har stor stabilitet som tillader at flytte en større vægt fra A til B
Bruger kæder af muskler fremfor enkelte, isolerede muskler (bænkpres overfor pec deck)
En undtagelse jeg kan komme på, er hvis du deltager i en nichesport, hvor du bliver testet i en meget specifik øvelse - det kunne for eksempel være i en fysisk test eller måske du gør dig i grebs-konkurrencer, hvor man konkurrerer i alle mulige former for grebs- og fingerstyrke.

Med det på plads - tilbage til:

PROGRAMMERING AF MAXTEST
En test består af tre faser - forberedelsen, selve testen og restitution. Forberedelsen vil typisk være en længere periode, hvor vægtene gradvist øges og den samlede volumen i træningerne sænkes, med andre ord: progression efterfulgt af 5-10 dages deload inden selve testen.

Uanset hvordan du planlægger forløbet op til, er det altid en god idé at sørge for at være godt udhvilet inden en test - det betyder 2-3 dages fuld hvile og nogle lette træningspas i dagene op til.

Det kunne være i form af en mediumtung træning 5 dage før (op til en single på omkring 80%) og en let (op til en single på 70% af 1RM) dag 3 dage før efterfulgt af komplet hvile.

Mange frygter at de bliver slappe ved at tage fulde hviledage - nogle føler sig stive i kroppen uden bevægelse. Du kan lave 10-20 minutters let mobilitetstræning (en normal opvarmning), hvis du slet ikke kan sidde stille, men husk på at kroppen ikke bliver stærk mens du træner, men mens du hviler. Giv dig selv ro.

STRUKTURERING AF EN TESTTRÆNING
Jeg ville ikke teste mere end 2-3 løft på en gang. Det vil tage ret lang tid og kræve enormt meget både mentalt og fysisk. Du kan teste alle de løft, du vil teste i et træningspas, eller du kan dele det op.

Ved at dele det op får du mere tid og energi til at fokusere på hvert løft. Omvendt kan du få det hele overstået, hvis du samler det og samtidig øve dig på en stævnelignende situation (hvis du konkurrerer).

Jeg vil anbefale at du ikke laver andet end at varme op og teste - brug al dine energi på at løfte så godt, som du overhovedet kan, og når du har gjort det, pakker du sammen og går hjem.

Selve træningen ville jeg sætte sammen sådan her - jeg har taget udgangspunkt i squat:

15 minutters generel dynamisk opvarmning - start stille og roligt og øg gradvist intensiteten i takt med at du bliver varm.
Mere specifik opvarmning rettet mod squat - 5 minutter. Det kan være mobilisering, lidt små øvelser for relevante muskler eller priming af bevægebanen.

Start med tom stang og lav et sæt af 5 gentagelser i et stille og roligt tempo - øg derefter gradvist vægten eksempelvis således:

5 x 20%
4 x 40%
3 x 60%
2 x 75%
1 x 85%
1 x 90%
Hvis du er meget stærk kan du lave mindre spring, men sørg for at holde volumen lav - især når du er varm. Du bygger langsomt op for at tilpasse dig til vægten - ikke for at varme kroppen op.

Jeg ville holde mig på tre løft på 90%+. Afhængig af dit niveau og om træningen går meget godt eller mindre godt ville jeg sigte efter noget i stil med:

a. Den konservative: 93%, 97% og 102%
b. Den aggressive: 95%, 101% og 105%
Tilbage til #2 med næste øvelse.
SIKKERHED NÅR DU TESTER
Sikkerhed i træning er selvfølgelig vigtigt - der er ikke noget, der kan hindrer din fremgang som en skade - ofte er de mest succesfulde (styrke)løftere ikke dem med de bedste naturlige forudsætninger, men derimod dem, der formår at holde sig skadesfri.

Men det handler ikke kun om præstationerne i træningscenteret - at holde sig sund og skadesfri strækker langt ud over det. Mange af os træner helt grundlæggende fordi vi gerne vil være lidt bedre end i går, og det er du ikke, hvis du går i stykker.

Maxløft udgør en større risiko (uden at være farlige) end den almindelige træning fordi belastningen er maksimal - derfor kræver de også mere respekt.

Derfor er det en god idé at:

Varme grundigt op
Være konservativ i springene
Have safety bars
Lytte til din krop
Have en eller flere spottere (der ved, hvad der foregår)
Og måske vigtigst af alt:

Være fokuseret og til stede i løftene, så du hurtigt kan vurdere hvis du ikke ”har dagen” - i det tilfælde er det bedst at droppe testen og tage en let træning med fokus på fart og teknik, og revurdere om du skal teste i denne periode
Husk på at en test bare er en test - det er ikke som sådan vigtigt for din træning, og det er bestemt ikke værd at presse sig unødigt igennem hvis det ikke føles godt.

BONUS: KAMERAVINKLER
For at kunne bedømme et løft bedst muligt, er det vigtigt med gode vinkler på en eventuel video.

Det kan du selvfølgelig læse meget mere om i min bog STÆRK, men du skal da ikke snydes:

Til squat er skråt bagfra, optaget fra cirka hoftehøjde den bedste vinkel - der kan du både bedømme dybde, se stangens position, kigge på hvordan bevægelsen startes og få et billede af bevægelsen som helhed.

Til bænkpres foretrækker jeg skråt forfra - der kan du se albuernes vinkel, få en idé om de er under stangen, se stangens bane og hvor den rammer på brystet.

Dødløft: igen er skråt bagfra min favorit - der får du startpositionen med, knæenes vandring, sekvensen i bevægelsen og lockout.

EFTER TESTEN
Det første du gør, er naturligvis at smide dit nye 1RM på alle de sociale medier - det er klart. Husk at bruge #stærkbog og #maxerdk

Med det på plads, så står den på afslapning og masser af mad de næste par dage. Efter store stævner holder jeg ofte op til en uge helt uden træning, før jeg begynder at træne lidt stille og roligt igen.

Er det kun en træningstest, ville jeg holde 2-3 dage helt fri og derefter tage 2-4 lette træninger, hvor jeg bygger op til mit normale træningsniveau.

Efter store stævner kan jeg sagtens have et par ugers ustruktureret og fri træning programmeret inden jeg begynder på en ny grundtræningsperiode.

Det er ikke kun kroppen, der skal restituere - hovedet skal også have tid til at slappe af, og finde fokus igen.

Notér hvad du har lært af testen, hvad du skal fokusere på fremadrettet både i din løfteteknik og eventuelle ændringer i dit træningsprogram.

OPSUMMERING OM TESTS
Grundlæggende er jeg ikke stor fan af reelle maxtests (1RM), men jeg kan godt se, hvordan de kan have værdi for nogle.

Især tidligt og i midten af en træningskarriere, hvor du vil udvikle dig hurtigt, kan de have værdi, men for en mere avanceret løfter, vil det kræve rigtig meget uden nødvendigvis at give meget igen.

Overvej også om du ikke kan finde den samme viden gennem en 3- eller 5RM-test - og hvis du endelig skal gøre det, så sørg for at få taget video, så du kan bruge testen teknisk også.



{% endcomment %}
