---
title: "Vmax-intervalprogram til løb (Beregner)"
permalink: /vmax-loeb/
excerpt: "I Vmax-løb træner du på en intensitet i nærheden af din maksimale iltoptagelse. I denne beregner kan du udregne, hvor hurtigt du skal løbe på de enkelte intervaller med et træningsprogram."
language: da
header:
  teaser: https://images.unsplash.com/photo-1585855822554-4d21c841708c?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: "Vmax-træning til løb"
category:
  - Løb
tags:
  - konditionstræning
  - maksimal iltoptagelse
  - løb
  - beregner
  - intervaltræning
  - løbeprogram
meta:
  name: Vmax intervalprogram i løb
  equipment: ingen
  measures: intervalprogram
  type: løbetræning
last_modified_at: 2022-04-25T23:14:14Z
toc: true
---

V<sub>max</sub>-løbetræning kan flytte din maksimale iltoptagelse. Her får du en beregner, som hjælpe dig med at udregne det tempo, du skal bruge, hvis du gerne vil lave træningsintervallerne i løb.

V<sub>max</sub>-træning er [intervaltræning](/intervaltraening/) baseret på et træningsstudium af [Smith et al (1999)](https://journals.lww.com/acsm-msse/Fulltext/1999/06000/Effects_of_4_wk_training_using_Vmax_Tmax_on.19.aspx). Jeg har skrevet en uddybende [guide til V<sub>max</sub>-træning](/vmax/).

## Løbeprogrammet fra studiet

Løbeprogrammet så sådan her ud i studiet, men du kan sagtens korrigere nogle af parametrene selv, så længe du sørger for at få tænkt progressivt overload ind i træningsplanen.

Opvarmningen i studiet foregik først med fem minutter ved selvvalgt hastighed, lidt udstrækning og derefter 5 minutter på 60% V<sub>max</sub>. Alle træninger sluttede med 5-10 minutters aktiv restitution.

| Uge | Session 1 | Session 2 (restitution) | Session 3 |
|-|-|-|-|
| 1 | 6 intervaller @ 75% T<sub>max</sub> | 30 minutter @ 60% V<sub>max</sub> | 6 intervaller @ 65% T<sub>max</sub> |
| 2 | 6 intervaller @ 60% T<sub>max</sub> | 30 minutter @ 60% V<sub>max</sub> | 6 intervaller @ 65% T<sub>max</sub> |
| 3 | 6 intervaller @ 70% T<sub>max</sub> | 30 minutter @ 60% V<sub>max</sub> | 6 intervaller @ 60% T<sub>max</sub> |
| 4 | 6 intervaller @ 75% T<sub>max</sub> | 30 minutter @ 60% V<sub>max</sub> | 6 intervaller @ 65% T<sub>max</sub> |

I studiet træner de højintensive intervaller to gange om ugen, mens de lavede [restitutionsløb](/restitutionsloeb/) en gang om ugen, men du kan også få fremgang ved at indføre træningsformen en gang om ugen. Du kan overveje at starte dit eget program med 60% af T<sub>max</sub> for at kunne lave progressivt overload de følgende uger.

V-max-intervaller forbedrer evnen til at arbejde med høj belastning over længere tid og flytter den maksimale iltoptagelse. Samtidig træner den kroppens evne til at modstå træthed lokalt i musklerne.

## Beregning til V<sub>max</sub> til løb

Det er lettest at lave V<sub>max</sub>-træning på [løbebånd](/loebebaand-udendoers-loeb/), fordi du kan sætte den nøjagtige hastighed. Du kan dog også lave træningen på en 400 meter bane med hjælp fra et stopur eller et løbeur.

Inden du starter træningsprogrammet, så kan du med fordel lave fx en [Cooper-test](/cooper-test/) eller lignende [test for at finde dit kondital](/kondition/tests/). Efter træningsprogrammet kan du igen teste, om din kondition er blevet bedre efter træningsprogrammet.

## Find din V<sub>max</sub>-løbehastighed

I studiet af Smith et al (1999) fandt de V<sub>max</sub>-løbehastigheden ved at gennemføre nedenstående test.

1. Løb på et løbebånd uden hældning. Du starter med 10 km/t.
2. Øg hastigheden med 1 km/t hvert andet minut.
3. Den højeste hastighed du kan holde i mindst 1 minut er V<sub>max</sub>.
4. Så holder du en pause før du kan teste næste step i programmet.
5. Test hvor lang tid du kan holde til at løbe på din V<sub>max</sub>-hastighed. Denne tid kaldes for T<sub>max</sub>.

## Sådan laver du V<sub>max</sub>-løbetræning

Ud fra testen skal du så beregne dine intervaller. Du kan gøre det manuelt ved at følge ovenstående træningsprogram fra Smith et al (1999), eller du kan bruge nedenstående beregner.

1. Indtast værdierne for V<sub>max</sub> og T<sub>max</sub> ind i nedenstående beregner.
2. Nu har du et forslag til intervalløb efter V<sub>max</sub>-træningsmetoden.
3. Træn!

Formålet med træningsprogrammet er at udfordre grænserne for dit kredsløb og din præstationsevne. Hvis du ikke kan gennemføre programmet, så kan du ændre lidt på tiderne og belastningen. Jeg ville først prøve at lave pausen lidt længere for at se, om det kan gøre, at jeg kan gennemføre arbejdsintervallerne med den rigtige intensitet.

V<sub>max</sub>-træning kan bruges i perioder af din træning, hvor formålet er at forbedre den maksimale iltoptagelse. Hvis du vil bruge intervallerne, så tænk over at få et _progressivt overload_, hvor du måske starter lidt lavt med antallet af intervaller eller starter lidt højere mere med pausetiderne.

Træningsformen er så hård, at du maksimalt bør have det som en del af din træning 1-2 gange pr. uge. Langt de fleste vil formentlig kun skulle lave det en gang om ugen for at kunne nå at restituere.

## V<sub>max</sub>-beregner til løb

I beregneren nedenunder skal du indtaste din V<sub>max</sub> i km/t. Du kan [omregne din hastighed fra min/km til km/t her](/hastighed/).

{% include calculator/calculate-vmax-intervals.html %}

## Konklusion

Vmax-løbeintervaller er et forslag til at lave nogle benhårde intervaller for at flytte din maksimale iltoptagelse. Du kan se mange andre forslag til [løbeintervaller](/intervallob-intervaltraening/) og [intervaltræning](/intervaltraening/). Særligt kan du måske være interesseret i at læse om [Billat-intervaller]({% link _posts/2020-08-08-billat.md %}), som er lavet af en kendt løbeforsker og løbetræner.
