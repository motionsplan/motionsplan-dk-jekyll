---
title: &title "Hvordan påvirker idræt og sportsgrene kroppen?"
excerpt: "De fleste mennesker tænker på sport som en måde at have det sjovt og holde sig i form på, men kun få er klar over de fantastiske ting, som sport kan gøre for kroppen."
## seo_title: "140+ Discgolf baner i Danmark: Hvor kan du spille i 2022?"
permalink: /sportsgrene-paavirker-kroppen/
language: da
header:
  teaser: https://images.unsplash.com/photo-1528291954423-c0c71c12baeb?ixlib=rb-1.2.1&ixid=MnwxMjA3fDB8MHxzZWFyY2h8NzF8fHNwb3J0fGVufDB8MHwwfHw%3D&auto=format&fit=crop&h=300&w=400&q=10
  caption: *title
category:
  - Fysiologi
  - Træning
tags:
  - fysiologi
  - træning
  - kroppen
last_modified_at: 2022-08-14T10:21:26Z
---

De fleste mennesker tænker på sport som en måde at have det sjovt og holde sig i form på, men kun få er klar over de fantastiske ting, som sport kan gøre for kroppen.

Sport hjælper os ikke kun med at holde os sunde og se godt ud, men kan også forbedre vores mentale sundhed og velbefindende. 

I dette indlæg vil vi se nærmere på nogle af de måder, som sport påvirker kroppen på, men også hvordan sportsgrene kan være med til at favorisere særlige kropstyper.

## Din idræt påvirker din krops udseende

Den idræt du dyrker påvirker din krops udseende. Det kan ikke undgås. Kroppen kan ændre sig enten på kort sigt af strabadserne, eller det kan være længerende tilpasninger.

### Kortsigtede tilpasninger

Du har måske set de fantastiske portrætter, der er taget før og efter maratonløb. Der kan man tydelig se, at længerevarende aktiviteter sætter et aftryk på folk.

Det er også meget tydeligt i boksning, hvor før-og-efter-billeder ofte kan se meget brutale ud.

Howard Schatz har udgivet en fotobog med billeder fra før og efter en boksekamp. Du kan finde bogen "At the Fights: Inside the World of Professional Boxing" på [Amazon](https://www.amazon.com/At-Fights-Inside-Professional-Boxing/dp/1618930052).

{% include figure image_path="https://i.insider.com/50a6755069bedda67700000e?width=1000&format=jpeg&auto=webp" caption="Fotografiet er taget af Howard Schatz. Kilde: [www.businessinsider.com](https://www.businessinsider.com/before-and-after-boxing-photos-2012-11?r=US&IR=T) og [www.howardschatz.com](http://www.howardschatz.com/books.php?galleryID=51)" %}

### Langsigtede tilpasninger

DR.dk har lavet en [webfeature](https://www.dr.dk/sporten/webfeature/gaetsportsgren), hvor man skal gætte, hvilken sportsgren forskellige mennesker dyrker. Det er en meget sjov gættekonkurrence, og faktisk kan man måske gætte mere ud fra kroppens udseende end, man lige regnede med.

{% include figure image_path="https://www.dr.dk/tjenester/netdoks/Sporten/SUPERMENNESKET/COVER_SPORT-100.jpg" caption="Prøv DRs gættekonkurrence med, hvilken idræt de forskellige mennesker dyrker [her](https://www.dr.dk/sporten/webfeature/gaetsportsgren)." alt="gæt sportsgrenen bag kropstypen" %}

Når man prøver at gætte eliteidrætsudøveres idrætsgren ud fra deres kropstype, så skal man naturligvis være klar over mindst to ting.

- **Sportsgrene favoriserer kropstyper**. Nogle idrætsgrene favoriserer særlige kropstyper. Det betyder, at hvis du fx er høj, så er basketball og volleyball lidt lettere. Det betyder, at man ofte vil se en del høje basketspillere.
- **Idræt former kroppen**. Når du træner specfikke idrætsgrene, så bliver din krop formet af den belastning, kroppen rammes af. Hvis du fx dyrker [roning](/kondital-roning/), så vil du have brug for gode lår og trækmuskler i overkroppen. Fodboldspillere ender ofte med at være en lille smule [hjulbenede](https://www.legestue.net/bliver-man-hjulbenet-af-fodbold/).

DR.dk har spurgt forskere om, hvad [drømmeatleten](https://www.dr.dk/sporten/webfeature/forskernes-droemmeatleter) kunne se ud til sprint, maraton-løb, vægtløftning og svømning.

{% include figure image_path="https://www.dr.dk/tjenester/netdoks/Sporten/SUPERMENNESKET/1x/COVER_BYG.jpg" caption="Se forskernes bud på, hvad den optimale kropstype er til drømmeatleten i forskellige sportsgrene [her](https://www.dr.dk/sporten/webfeature/forskernes-droemmeatleter)." alt="drømmeatleten ud fra sportsgrene og kropstype" %}

## Du vælger sportsgren ud fra din krop

[Aktiv Træning](https://aktivtraening.dk/traening/se-den-perfekte-sport-til-din-kropstype) skriver at kropstypen har betydning for, hvilken idrætsgren du egner dig godt til.

{% include figure image_path="https://images.interactives.dk/files/bonnier-atr/84897011_thumbnail.jpg?auto=compress&ch=Width%2CDPR&dpr=1.5&ixjsv=2.2.4&q=66&w=610" caption="Kilde: [Aktiv Træning](https://aktivtraening.dk/traening/se-den-perfekte-sport-til-din-kropstype)" alt="mesomorph, ectomorph eller endomorph og sportsgren" %}

Bestemte kropstyper egner sig til forskellige sportsgrene. Det betyder, at det er lettere at lave en specifik sportsgren. Når du får gode oplevelser med en idræt, så er der også større sandsynlighed for, at du synes, at det er sjovt.

Derfor er der formentlig en stor udvælgelsesbias i de forskellige idrætsgrene, og det er også derfor udøverne i de enkelte sportsgrene sommetider ligner hinanden i kropstype. Særligt når der er tale om specialiserede idrætsgrene.

Genetikken kan også spille en rolle i valget af idrætsgren. Du bliver nok kun sprinter, hvis du har mange hurtige muskelfibre, og du synes nok det er sjovest at løbe maratonløb, hvis dine muskelfibre er udholdende.

Læs: [Alt om de forskellige muskelfibertyper](/muskelfibertyper/)

## Hvordan påvirker idræt kroppen?

Ud over udseendet så sker der en masse ting med kroppen, når du dyrker idræt. Det har vi kigget på i rigtig mange andre indlæg om [kroppens fysiologi](/fysiologi/). Her får du nogle highlights.

### 1. Fysiologiske tilpasninger til træning

Din krop forandrer sig, når du træner. En række af disse ændringer er fysiologiske tilpasninger, som er kroppens reaktion på de krav du udsætter den for.

Når du bevæger dig og øver dig på din idrætsgren, så vil du hele tiden udfordre kroppen. Det giver nogle effekter, som former kroppen.

Der er nogle tilpasninger på **kort sigt**, som fx øgning i hjertefrekvensen og slagvolumen (den mængde blod, som hjertet pumper ud med hvert slag). Dine muskler begynder også at bruge mere ilt, og din krop begynder at producere mere energi.

I forhold til kroppen så er det de **langsigtede tilpasninger**, der kan være med til at forme kroppen.

Der er naturligvis nogle indre tilpasninger, som ikke er synlige, og nogle ændringer som man kan se på kroppen. Hvis du fx gerne vil [bygge muskelmasse](/hypertrofi-metoder/), så håber du på, at de indre fysiologiske tilpasninger også slår igennem på dit ydre.

Derudover kan der ske en forøgelse af størrelsen og antallet af mitokondrier (de dele af cellerne der producerer energi), en stigning i antallet af blodkar i musklerne og en forøgelse af størrelsen og antallet af muskelfibre.

Ændringerne sker fordi din krop gerne vil kunne modstå de belastninger, du udsætter den for. Det gør din krop mere effektiv til at løse de opgaver, du stiller den overfor.

Jeg har skrevet mere om de forskellige typer tilpasninger til hhv. konditionstræning og styrketræning i disse to indlæg:

- [Fysiologiske tilpasninger ved konditionstræning?](/tilpasning-konditionstraening/)
- [Tilpasninger i kroppen ved styrketræning?](/fysiologiske-tilpasninger/)

{% include figure image_path="https://www.lunge.dk/sites/default/files/Infografik_Det%20sker%20i%20kroppen_3.jpg" caption="Kilde: [Lungeforeningen](https://www.lunge.dk/traening/viden-det-sker-i-kroppen-naar-du-traener)" %}

### 2. Påvirker hormonerne og kemien i kroppen

Når du træner og bevæger dig i forskellige idrætsgrene, så producerer musklerne hormoner. Hormonerne kickstarter en række kemiske processer i kroppen. De løfter dit humør, stabiliserer appetitten og forebygger en række sygdomme.

Læs mere om det på [Vores Puls](https://vorespuls.dk/kost-sundhed/artikler/motion-styrker-kroppens-kemi).

## Kend din krops fysiologi

Jeg har lavet en lille opgave, hvor du finde ud af, hvor godt du [kender din krop](/kend-din-krop/). Her kan du svare på nogle spørgsmål om din krops fysiologi. Spørgsmålene kan være med til at give dig en fornemmelse for, hvor forskellige vi mennesker er.

## Tag sportstesten

Nu er det naturligvis ikke kroppen, der afgør det hele, når du skal vælge idrætsgren. Der er noget, du synes er sjovt, og noget du ikke bryder dig om.

Det gælder om at få valgt en idrætsgren, som er sjov og motiverende. Hvis den samtidig passer til din kropstype og dine forcer, så har du endnu bedre muligheder for at blive god til idrætsgrenen. På den måde er du mere tilbøjelig til at fortsætte med at gå op i idrætten og få nogle gode oplevelser og resultater.

{% include figure image_path="/assets/images/blog/eksperimentarium-tag-sportstesten.png" caption="Tag Sportstesten på Eksperimentariums [hjemmeside](https://experimentarium.leadfamly.com/sportstesten)." %}

Sportstesten indholder en række forskellige spørgsmål, som måske kan guide dig til, hvilke type sportsgrene der passer til dig. Du kan prøve at tage testen og se om udfaldet passer med de idrætsgrene, som du synes er sjove og motiverende.

## Konklusion

Der sker mange ting med din krop, når du dyrker sport, både på kort og lang sigt. Disse tilpasninger hjælper din krop til at blive mere effektiv til de opgaver, du stiller den, hvilket gør det lettere for dig at have det sjovt med den sport, du har valgt.

Samtidig kan din krop og genetik også gøre det lettere at vælge en idrætsgren, fordi du umiddelbart halet ved at tingene. Uanset hvad, så påvirker din sportsgren den måde kroppen ender med at se ud på. Træningen former ganske enkelt kroppen på en eller anden måde.
