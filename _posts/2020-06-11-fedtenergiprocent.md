---
title: &title "Forskel på fedtenergiprocent og fedtprocent i mad (Beregner)"
permalink: /fedtenergiprocent/
language: da
header:
  overlay_image: https://images.unsplash.com/photo-1494390248081-4e521a5940db?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1900&q=5
  teaser: https://images.unsplash.com/photo-1494390248081-4e521a5940db?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=5
  overlay_filter: 0.2
  caption: *title
category:
  - Viden om
  - Ernæring
tags:
  - ernæring
  - kost
  - fedtenergiprocent
  - beregner
last_modified_at: 2020-06-11T08:14:14Z
toc: true
---

Når du skal have styr på, hvor meget fedt, der er i mad, så skal du udregne fedtenergiprocenten. Jeg har lavet en beregner til at udregne fedtenergiprocenten, og så har jeg skrevet en lidt grundigere forklaring af hvad fedtprocent og fedtenergiprocent betyder, når man snakker om mad.

Når du kigger på en varedeklaration, så kan du se, hvor mange procent protein, kulhydrat og fedt, der er i varen. Det er typisk angivt i gram pr. 100 gram. På den måde svarer det til procent i varen. Hvis der fx er 17 gram fedt i en Marsbar, så kan man sagtens tænke, at der er 17% fedt i.

Men der er noget mere energi i fedt, end der er i protein og kulhydrat. Faktisk knap dobbelt så meget energi. Derfor skal man kende begrebet fedtenergiprocent. Her kommer en definition på fedtenergiprocenten.

Hvad er fedtenergiprocenten? **Fedtenergiprocenten angiver hvor meget af energien, der kommer fra fedt i en given madvare. Fedtenergiprocenten udregnes ved at gange vægten af fedt med 38 kJ og dividere med energien (kJ) pr. 100 g i fødevaren.**

## Udregn fedtenergiprocenten i vores beregner

{% include calculate-fat-percent-food.html %}

## Hvordan beregner jeg fedtenergiprocenten?

Jeg foretrækker at bruge kilojoule, når jeg angiver energi i fødevarer. 

1 gram fedt giver en energi på 38 kilojoule.

Det kan sættes ind i følgende formel:

{% include math formula="Fedtenergiprocent = \frac{fedt_{100g} (gram) * 38 kJ}{energi_{samlet} (kJ)} * 100" %}

## Eksempel på fedtenergiprocent med Mars

Der er altså 17 g fedt / 100 g i en Marsbar. I 100 g Mars er der 1859 kJ. Hvis du sætter tallene ind i formlen eller beregneren ovenfor, så får du en fedtenergiprocent på 34%.

## Fedtenergiprocent i praksis

Når man ser angivelser på, hvor mange procent af din energi, du skal have fra fedt, så er det **fedtenergprocenten**, der henvises til. I mange anbefalinger står der, at maksimalt 30% af din energi skal komme fra fedt.

Det betyder **ikke** at du skal sortere dine madvarer efter fedtenergiprocenten. Det er det samlede måltid eller endnu bedre den samlede indtagelse på en dag, der skal opfylde anbefalingen.

Mennesket har brug for fedt.
