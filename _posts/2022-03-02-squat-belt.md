---
title: "Bælte til styrketræning - har du brug for et træningsbælte?"
seo_title: "Alt om træningsbælter til styrketræning og fitness"
permalink: /baelte-styrketraening/
excerpt: "Et bælte til styrketræning kan gøre dine løft mere stabile, så du kan løfte mere. Men du skal vælge det rigtige træningsbælte og vide hvordan, du bruger bæltet til fitness, vægtløftning og styrkeløft."
language: da
header:
  teaser: https://images.unsplash.com/photo-1532384305128-54c7ac0d7139?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
category:
  - Styrketræning
tags:
  - styrketræning
  - træningsbælte
last_modified_at: 2022-03-17T23:14:14Z
toc: true
feature_row_powerlifting:
  - image_path: https://shop.getbig.dk/images/large/bodybuilding-dreikampfguertel_LRG.jpg
    alt: "3 Kamps bælte Professionel kvalitet"
    title: "3 Kamps bælte Professionel kvalitet"
    excerpt: "3 Kamps bælte Professionel kvalitet. Dette bælte er lavet i ekstrem robust læder og er MEGET stabil. Det er specielt velegnet for hård styrkeløft, bodybuilding og 3-kamp."
    url: "https://www.partner-ads.com/dk/klikbanner.php?partnerid=28187&bannerid=21411&htmlurl=https://shop.getbig.dk/traeningsbaelte-professionelt"
    btn_label: Tjek prisen
    btn_class: "btn--success"
    rel: sponsored nofollow noopener
feature_row_weightlifting:
  - image_path: https://www.fotoagent.dk/single_picture/11803/138/custom1/tr%c3%83%c2%a6ningsb%c3%83%c2%a6lte.jpg
    alt: "Everlast træningsbælte til vægtløftning"
    title: "Everlast træningsbælte til vægtløftning"
    excerpt: "Everlast træningsbælte til vægtløft i sort. Materialet er i ægte læder med blød indvendig polstring. Everlast bæltet yder en optimal støtte ved intens styrkeløft med en bredde på 10 cm og dobbelt spænde til lukning."
    url: "https://www.partner-ads.com/dk/klikbanner.php?partnerid=28187&bannerid=40368&htmlurl=https://www.fitnessgruppen.dk/everlast-traeningsbaelte/"
    btn_label: Tjek prisen
    btn_class: "btn--success"
    rel: sponsored nofollow noopener
feature_row_syntetisk:
  - image_path: https://www.fotoagent.dk/single_picture/11803/138/custom1/243_HB_Product_4inchNylonBelt_coiled_1080x645.jpg
    alt: "Fitnessbælte i neopren"
    title: "Fitnessbælte i neopren"
    excerpt: "Harbinger Neopren Bælte til vægtløft i sort. Træningsbæltet fra Harbinger hjælper dig med, at støtte og stabilisere din ryg under træningen."
    url: https://www.partner-ads.com/dk/klikbanner.php?partnerid=28187&bannerid=40368&htmlurl=https://www.fitnessgruppen.dk/harbringer-neopren-baelte-herre-medium/
    btn_label: Tjek prisen
    btn_class: "btn--success"
    rel: sponsored nofollow noopener
---

Her kan du læse mere om forskellige typer af træningsbælter til styrketræning. Når du har læst guiden skulle du gerne være klædt på til at vælge et bælte til din styrketræning uanset om du laver styrkeløft, vægtløftning, almindelige fitnesstræning, bodybuilding eller genoptræning.

Et bælte til styrketræning kan hjælpe dig med en større stabilitet omkring din kropskerne, så du kan løfte tungere og gøre dine løft endnu mere effektive. Når du kan have en mere stabil kropskerne, så kan du også løfte tungere i fx [squat](/squat/) og [dødløft](/doedloeft/), men stabiliteten kan også hjælpe lidt til stående pres over hovedet.

Hvis du i denne guide finder ud af, at du har brug for et bælte, så tjek en af vores [udvalgte fitnessshops](/fitnessbutikker/).

## Hvad er et styrketræningsbælte?

Et træningsbælte er en støtteanordning, der bæres rundt om taljen under træningen. Det er normalt fremstillet af læder, nylon eller et andet robust materiale og har et spænde eller en velcrolukning. Bælternes bredde kan variere fra omkring fire til seks tommer.

Træningsbælter bruges oftest i tunge løftesportgrene som styrkeløft, vægtløftning, vægttræning og Strongman-træning, hvor de bruges til at støtte rygsøjlen under tunge løft som dødløft, squat og overhead press. Nogle atleter inden for andre sportsgrene bruger dog også bælter til ekstra støtte under træning eller konkurrence.

## Hvilke typer træningsbælter findes der?

Et bælte til styrketræning er ikke bare et bælte. Der er nemlig forskellige bælter alt efter, hvilke øvelser du gerne vil bruge bæltet til. Her kan du se de forskellige typer bælter, der findes.

{% include feature_row id="feature_row_syntetisk" type="left" %}

### 1. Bælter af syntetisk stof

Denne type bælter bruges ofte i almindelig fitnesstræning eller bodybuilding. Bælterne giver minimal støtte. De giver en lille smule støtte, men formentlig fungerer denne typer bælter mest som en påmindelse om selv at støtte op.

### 2. Læderbælter til vægtløftning

I vægtløftning bruger man typisk et bælte som er bredt bagpå, men smalt foran eller smalt hele vejen rundt. Bæltet giver en god støtte til løftene. Årsagten til at det er smalt foran er, at bæltet så ikke kommer i klemme mellem hoften og ribbenene, når du sidder dybt nede i squatten i vægtløftning. Derved bliver det mere komfortabelt.

{% include feature_row id="feature_row_weightlifting" type="left" %}

### 3. Varmebælter af neopren

Man bruger varmebælter lavet af neopren, når de træner. Et neoprenbælte til ryggen kan give varme, og det bruges ofte i forbindelse med genoptræning eller folk, der har haft rygproblemer. Neoprenbæltet er nok ikke så nødvendigt for at få en bedre træning.

### 4. Læderbælter til styrkeløft

I styrkeløft bruger man typisk et læderbælte, som har samme bredde hele vejen rundt. Bæltet har samme bredde hele vejen rundt, og der er typisk et solidt spænde, som kan hjælpe dig med at spænde bæltet godt ind.

{% include feature_row id="feature_row_powerlifting" type="left" %}

Dette bælte er det mest anvendeligt bælte til dødløft- og squat-variationer. [Jacob Beermann](https://maxer.dk/artikler/baelte-i-styrketraening) foreslår, at bæltet skal være 11-13 mm tykt og have en jævn bredde hele vejen rundt. Det mest solide er et metalspænde. <cite>Beermann</cite> foreslår et bælte af mærket <q>Wahlanders eller et originalt bælte fra Titan, Inzer eller SBD</q>.

Det kan være en fordel at prøve lidt forskellige bælter. Der er mange typer spænder og hårdheder af lædermaterialet.

## Hvorfor skal du bruge et bælte i styrketræning?

Du kan vælge at bruge et bælte til styrketræning af flere årsager. Et træningsbælte giver dig først og fremmest mere stabilitet, så du kan løfte tungere og mere effektivt.

Hvis du bruger bæltet rigtigt, så kan det hjælpe med, at du kan spænde hårdere op under dine løft. Du kan bruge bæltet til at øge det intraabdominale tryk, som kan være med til at stabilisere ryggen, når du løfter.

Når du fx virkelig koncentrerer dig om at lave et godt opspænd uden bælte, så vil du opleve, at du kan løfte mere effektivt. Denne fornemmelse kan du forstærke yderligere ved hjælp af bæltet.

Bæltet er især rigtig anvendeligt, når du løfter tungt i træningen. Du bør løfte mange af dine løft uden bælte, så du lærer at stabilisere rygsøjlen uden hjælp af bæltet. Men det er naturligvis også vigtigt, at du træner i at bruge bæltet. Det bedre opspænd kommer ikke bare af at tage bæltet på. Du skal også bruge bæltet aktivt.

## Hvornår skal du træne med træningsbælte?

Det er ikke altid nødvendigt med et træningsbælte. Hvis du træner med lettere vægte, eller hvis du fokuserer mere på udholdenhedstræning end på muskelopbygning, er et træningsbælte sandsynligvis ikke noget for dig.

Hvis du derimod løfter tunge vægte regelmæssigt, eller hvis du ønsker at øge din styrke og power, så kan et træningsbælte være en god idé. Et træningsbælte kan også være nyttigt, hvis du har svage lænderygmuskler eller lider af lændesmerter. Du kan måske også have hjælp fra bæltet til at [komme længere ned i squat](/squat-dybt/).

Langt den største del af min egen træning foregår uden bælte. Jeg bruger det primært til de store løft, eller hvis jeg arbejder med at forbedre min teknik og brug af bæltet.

## Hvordan virker bæltet?

Bæltet virker ved at øge trykket i maven, også kendt som det intraabdominale tryk. Når bughulen komprimeres af de omkringliggende muskler, der trækker sig sammen, presses luften i den ud. Kroppens kerne bliver mere stabil og bedre i stand til at modstå bøjninger, når dette sker.

Kort sagt trækker de andre mavemuskler end transversus abdominis (de indre tværgående mavemuskler) ryggen mod bøjning. Erector spinae og mulitifidi er blandt dem, der aktiveres for at modstå dette. Dette trækker rygsøjlen i to modsatte retninger, samtidig med at den holdes stabil.

## Sådan bruger du et træningsbælte?

1. **Tag en dyb indånding, hold vejret**. Når du gør det, så øges det det intraabdominale tryk i bughulen og det intrathorakale tryk i brysthulen. Dét øger i sig selv stabiliteten. omkring rygsøjlen.
2. Derefter skal du **spænde mavemusklerne og spænde dem ud mod bæltet**.

Bæltet hjælper med at øge bugtrykket, når du spænder mavemusklerne ud mod træningsbæltet. Men bæltet skal også sidde stramt, så det hjælper med at komprimere både vævet og luften omkring din kropsstamme.

Det er altså ikke nok at spænde bæltet stramt. Du skal aktivt fylde mellemgulvet med luft og presse mavemusklerne ud mod bæltet.

Du bliver nødt til at arbejde lidt med placeringen af bæltet i forhold til, hvordan du synes at det hjælper til at få det største opspænd omkring rygsøjlen. Du kan fx kigge efter, hvor du mister stabiliteten og spændet, når løftene bliver tunge.

## Forskningen om brug af styrketræningsbælter

Der er mange anekdotiske beviser for, at træningsbælter hjælper med at øge styrken, men der er også videnskabelig forskning på området.

Når du kigger på forskningen er det vigtigt at kigge på forsøgsprotokollen.

- Hvad var **målgruppen** i forsøget? Var det veltrænede med god squatteknik, eller var det begyndere eller let trænede.
- Hvilken **dybde og teknik** blev der brugt i de enkelte løft? Fulgte man [retningslinjerne fra styrkeløft](/powerlifting-rules/) eller var løftet lavet på andre måder.
- Hvilket **udstyr blev der brugt**? Løfter man med stive stænger fra styrkeløft og jernskiver, eller med vægtløfterstænger og bumperplates? Hvilket bælte blev der brugt? Var det et af de standardiserede bælter?

Hvis du har lyst, så må du meget gerne hjælpe med at udvide denne artikel med al din viden om videnskaben i forbindelse med styrkeløftbælter i forbindelse med fx squat og dødløft, men også gerne hvis der er lavet studier af brugen i forhold til andre løft.

## Konklusion

Et træningsbælte kan være et nyttigt redskab, hvis du ønsker at øge din styrke og kraft. Det er dog vigtigt at forstå, hvordan bæltet fungerer, og hvordan du bruger det korrekt for at få mest muligt ud af det. Forskningen om træningsbælter er stadig relativt begrænset, men der er noget, der tyder på, at de kan være effektive til at øgestyrke.

vis du beslutter dig for at bruge et træningsbælte, skal du sørge for at vælge et, der er behageligt og sidder godt, og du skal tage dig tid til at lære at bruge det korrekt.

Jeg håber, at denne guide har hjulpet dig til at forstå lidt mere om træningsbælter, og hvordan de kan bruges til at forbedre din styrketræning. Hvis du skal købe et bælte, så samarbejder vi med disse [online fitnesssbutikker](/fitnessbutikker/).
