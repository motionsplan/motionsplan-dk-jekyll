---
title: "Den bedste musik til yoga, mindfulness og meditation [2021]"
seo_title: "Yogamusik • 5 tips til musik til yoga og mindfulness 2021 »"
description: "Find god musik til yoga, meditation og mindfulness med udgangspunkt i videnskaben og din fornemmelse, så du kan lave din egen playliste med yogamusik."
permalink: /yoga-musik/
language: da
header:
  overlay_image: https://images.unsplash.com/photo-1549576490-b0b4831ef60a?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2100&q=80
  teaser: https://images.unsplash.com/photo-1549576490-b0b4831ef60a?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Yogamusik - God musik til yoga, meditation og mindfulness
  alt: Photo by Anupam Mahapatra on Unsplash
  overlay_filter: 0.2
category:
  - Yoga
tags:
  - yoga
  - musik
  - meditation
last_modified_at: 2020-07-02T08:12:14Z
toc: true
yogastream:
  - image_path: https://www.yogastream.dk/images/homepage/forloeb.jpg
    url: http://motionsplan.yogastream.dk
    title: "Bliv medlem af Yogastream og lær yoga"
    alt: "Musik og yoga - Bliv medlem af Yogastream og lær yoga"
---
 
Jeg er på udkig efter noget god musik til yoga, meditation og mindfulness. Når det ikke bare skal være stille kan jeg godt lide at have en playliste, som jeg bruger til mindful yoga og mindfulness. Jeg har derfor undersøgt, hvad den bedste yogamusik er?

Hvordan vælger man musik til yoga, meditation og mindfulness? **God musik til yoga, mindfulness og meditation skal have den rigtige rytme og en rigtige stemning. Typisk passer langsommere musik med 60-100 bpm godt til yoga, selvom yoga kan få pulsen helt op til 160 bpm (beats per minute), men stemningen i musikken er også meget afgørende.**

Når du skal finde musik, der passer til en aktivitet, så er en af de væsentlige parametre i musikken _beats per minute_. Tempoet i musikken kan enten relateres til dit hjerteslag, eller det kan relateres til dit bevægelsesmønster for at understøtte aktiviteten.

{% include figure image_path=page.header.overlay_image caption=page.title alt="musik til yoga, meditation og mindfulness" %}

## Hvad siger videnskaben om musik til yoga og mindfulness?

Jeg har ikke kunnet finde studier, hvor man direkte har undersøgt brugen af musik i forbindelse med yoga. Men at der er en videnskabelig relation mellem musik og træning går helt [tilbage til 1911](http://www.scientificamerican.com/article/psychology-workout-music/), hvor et studie fandt at cyklister cyklede hurtigere, når bandet spillede musik, end hvis der var stille.

Et [studie fra 2010](http://www.ncbi.nlm.nih.gov/pubmed/19585590) målte deltagernes hjerneaktivitet med fMRI og konkluderede at de motoriske systemer responderede positivt på rytmisk musik og timing i musikken. I 2012 fandt forskere i et [andet studie](http://www.ncbi.nlm.nih.gov/pubmed/22828457) at cyklister er lyttede til musik bruge mindre ilt end kontrolgruppen, som kørte til langsommere musik.

Jeg har skrevet et andet indlæg om at vælge musik til træningen, hvor jeg skriver følgende:

> Sam Lee et al (2016) undersøgte også brugen af musik med et langsomt beat i restitutionsfasen lige efter. En fase er der er rigtig interessant i forhold til hurtigt at begynde at restituere. Når de lyttede til langsom musik, så resulterede det i en hurtigere heart rate recovery og et lavere laktat-tal efter restitutionsfasen.

--- <cite>[Musik til træningen: Hvordan finder du de bedste sange?](/artikel/musik-til-traeningen/)</cite>

Når musik kan påvirke retitutionsfasen i din træning, så er musik til yoga helt sikkert også en god ide. Musikken kan altså gøre dig mere afslappet under de enkelte [yogaøvelser]({% link _posts/2020-08-30-yogastillinger.md %}).

## 5 tips til den perfekte playliste til yoga og mindfulness

Der er behøver ikke at være musik til yoga, men hvis du vælger at spille musik, så er der et par ting, det er godt at være opmærksom på. 

Musikken skal ikke distrahere fra det intense fokus og koncentration, der ofte forbindes med yoga. Formålet med musikken skal være at forbedre oplevelsen, når du laver yoga, mindfulness og meditation.

Her er nogle hjælpsomme tips til at lave den perfekte yoga playliste, som alle vil elske.

### 1. Sæt tempoet til mindfulness

Tænk på hvor mange BPM og tempoet af hver sang, og hvilke øvelser sangene skal bruges til.

Start med langsommere sange til opvarmningen og vælg lidt hurtigere musik til solhilsenerne. Sænk tempoet igen til slutningen og de siddende stillinger og Savasana.

[Mashable](https://mashable.com/2015/04/16/beats-per-minute-daily-routine/) har skrevet et indlæg om at vælge den rette musik til yoga, og de foreslår et tempo mellem 60-100 bpm. Det er altså relativt langsom musik, som passer godt til yoga, mindfulness og meditation.

### 2. Vælg noget forskelligt musik til yoga

Hvis du kun vælger musik til din egen yoga, så kan du naturligvis vælge lige nøjagtigt de sange, du bedst kan lide. Men hvis du underviser, så er det ikke sikkert at alle kan lide den samme type musik.

Derfor kan det være godt at vælge musik fra forskellige genrer, så der er noget for alle deltagerne. 73,438 people have joined

### 3. Tænk over at teksterne passer til mindfulness

Hvis der er for mange ord i sangen, så kan man godt komme til at lytte til teksterne i stedet for at holde koncentrationen på yogaen og meditationen. Måske skal du vælge sange uden tekster.

Men det betyder ikke, at du kun skal lytte til “yoga musik”. Du kan også vælge musik med et smukt budskab. Fx er Bjorks “All is Full of Love” og Matisyahus “I Will Be Light” et par eksempler på fantastiske sange med et smukt budskab.

Men det bliver hurtigt vanskeligt at holde sin _mindful state_, hvis rapperen M.I.A pludselig kommer ud af højtalerne med “Paper Planes”, hvor noget af teksten er: <q>All I wanna do is (gun shots) and take your money.</q>. Det er nok ikke lige det, man gerne vil lytte til, mens man laver yoga.

### 4. Kontroller volumen på musikken under yogaen

Hvis du bruger musik til din yoga, mindfulness og meditation, så husk at finde den rette _volumen_ for musikken. Den skal ikke overskygge de instruktioner, du vil give, men man skal også kunne høre musikken. Ellers kommer det bare til at lyde som elevatormusik.

### 5. Variation i playlisten kan være en fordel

Opdater din playliste jævnligt. Mange af os har adgang til alverdens musik gennem et abonnement til fx Spotify. Du kan også søge inspiration ved at søge efter playlister med “yoga music”.

## Forslag til god musik til yoga, meditation og mindfulness

[Kathrine Christensen](https://www.kathrinechristensen.dk/blog/49715-musik-til-yoga-meditation), som er yogalærer i Vejle og har læst musikvidenskab, foreslår følgende musik til yoga.
 
- **Nils Frahm 'Re'**. Så smukt og enkelt

{% include video provider="youtube" id="ScUP6MKmXpg" %}

- Dansk gruppe **Bliss**. Her sangen **'Kissing'** 

{% include video provider="youtube" id="YkuvUlA7AcE" %}

Desuden foreslår hun følgende: 
 
- **Chopin** --- Waltz No.19 in A minor. 
- **Deva Premal og Manoses** version af **'Tvameva'** --- lyden fra bambusfløjten går lige i hjertet!
- **Erik Satie's 'Gnosienne' og 'Gymnopedier'** --- smukt og enkelt- eksempel: 
- **Soundtrack** til den skønne franske film **'De urørlige'** --- alt fra enkle klaversange af Ludovico Einaudi til Earth, Wind & Fire!
- **Musicure** af Niels Eje, 9 gode og forskellige cd'ere. 
- **Mozarts klaverkoncert nr. 23** --- som er stykket som 'skyggetanten' Elisabeth fra Matador vemodigt spiller i første afsnit.

## Musik til børn og yoga

Hvis du laver yoga med børn, så kan det godt være, at du skal bruge lidt anden musik. Jeg har fundet denne gode video om børneyoga.

{% include video provider="youtube" id="8H6cqdtN0Jo" %}

## God yogamusik skal passe til øvelserne

For at opsummere, så skal god yogamusik altså passe til øvelserne i din yoga session. De væsentligste råd til at udvælge musikken er følgende:

1. Vælg det rigtige tempo (fx 60-100 bpm vil passe til en del yoga-øvelser)
2. Vælg varieret musik
3. Tænk over teksterne i musikken eller vælg musik uden tekst

Jeg har skrevet et andet indlæg, der handler om at [vælge musik til din træning]({% link _posts/2013-05-02-musik-til-traeningen.md %}).

Du skal næsten også lige læse et andet af vores meget populære indlæg, der handler om [yogaøvelserne, De Fem Tibetanere]({% link _posts/2009-07-01-de-fem-tibetanere.md %}) eller [Solhilsen]({% link _posts/2020-07-25-solhilsen.md %}) - eller måske er du interesseret i [Mindful meditation]({% link _posts/2010-10-05-mindfullness-meditation.md %}).

Hvis du er på udkig efter [yogaudstyr, så tjek min guide]({% link _posts/2021-01-20-yoga-udstyr.md %}).

{% include gallery id="yogastream" caption="YogaStream er et online yogaunivers med over 1000 yoga- og meditationsvideoer. Du bliver guidet af dygtige og erfarne instruktører lige når det passer dig. Få den [første måned gratis gennem vores link*](http://motionsplan.yogastream.dk)." %}
