---
title: "Hvordan styrer jeg et styrkeløftstævne?"
permalink: /styrkeloeftstaevne/
excerpt: "Her kan du læse om et par rigtig gode programmer, som du kan bruge, hvis du skal arrangere et styrkeløftstævne."
language: da
header:
  teaser: https://images.unsplash.com/photo-1532384305128-54c7ac0d7139?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
category:
  - Styrketræning
tags:
  - apps
last_modified_at: 2022-03-17T23:14:14Z
toc: true
---

Her kan du læse om et par rigtig gode programmer, som du kan bruge, hvis du skal arrangere et styrkeløftstævne.

På Vejle Idrætshøjskole er det efterhånden en tradition, at vi arrangerer styrkeløftstævner. Vi har kigget grundigt efter programmer, som kan være med til at hjælpe med at organisere selve stævnet.

Vi har skrevet et indlæg, der handler om [regler og styrkeløft](/powerlifting-rules/), hvor du kan blive endnu klogere på det.

## Powerlifting Live

[Powerlifting Live](https://www.powerliftinglive.com/) er det program Dansk Styrkeløftforbund anbefaler til deres styrkeløftstævner. Programmet foregår online, og du kan håndtere

{% include figure image_path="/assets/images/blog/styrkeloeftstaevne-powerliftinglive.jpg" alt="powerlifting live styrkeløftstævne" %}

I Powerlifting Live så kan alle dommerne have hver deres _device_, så de kan bedømme løftene. De godkendte og underkendte løft bliver automatisk registreret i softwaren. Desuden kan du have en skærm til loaderne, en pointskærm med dommerbedømmelsen.

Du kan sætte et device op, hvor løfterne har mulighed for at vælge deres næste vægt automatisk. Det gør man ikke i officielle styrkeløftstævner, men det har fungeret rigtig godt til de interne stævne, vi har arrangeret.

Vi har brugt den **gratis** [prøveversion af Powerlifting Live](https://trial.powerliftinglive.com).

Systemet fungerer ret godt, selvom det ser ret _old school_ ud. Hjemmesiden burde også opdateres lidt.

## Open Lifter

[Open Lifter](https://www.openlifter.com/en/) er et helt genialt og gratis program til at styre et styrkeløftstævne. Det er rigtig let at bruge, og det kræver ikke en internetadgang at bruge det.

{% include video provider="vimeo" id="351111372" %}

Ulempen ved Open Lifter er, at du ikke har forskellige skærme eller mulighed for dommerne at markere, hvordan de dømmer det enkelte løft, og det så automatisk markeres som et godt løft, og der gøres klar til næste løfter.

{% include figure image_path="/assets/images/blog/styrkeloeftstaevne-openlifter.jpg" %}

I Open Lifter kan du lave et styrkeløftstævne på flere platforme, som du kan styre fra **en** computer. Du kan altså ikke lave forskellige skærme. Til gengæld er der på skærmen alle de relevante oplysninger i et fint layout.

## Konklusion

Hvis du skal lave et mindre stævne, hvor du bare har brug for en skærm, hvor du kan have en til at sidde og markere løftene som godkendte, så ville jeg gå med Open Lifter.

Hvis du gerne vil have, at alle dommerne har et device, så deres bedømmelse af de enkelte løft automatisk kommer op på en skærm, og hvor du i højere grad selv kan sætte flere computere op, der viser forskellige skærme, så skal du gå med Powerlifting Live.
