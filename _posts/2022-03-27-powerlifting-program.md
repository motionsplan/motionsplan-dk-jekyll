---
title: "Hvordan styrer jeg et styrkeløftstævne (2 online apps)?"
seo_title: "Sådan arrangerer du et styrkeløftstævne - 2 gode programmer"
permalink: /styrkeloeftstaevne/
excerpt: "Her kan du læse om et par rigtig gode programmer, som du kan bruge, hvis du skal arrangere et styrkeløftstævne."
language: da
header:
  teaser: https://images.unsplash.com/photo-1532384305128-54c7ac0d7139?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
category:
  - Styrketræning
  - Styrkeløft
tags:
  - apps
last_modified_at: 2022-03-17T23:14:14Z
---

Her kan du læse om et par rigtig gode programmer, som du kan bruge, hvis du skal arrangere et styrkeløftstævne.

På Vejle Idrætshøjskole er det efterhånden en tradition, at vi arrangerer styrkeløftstævner for eleverne. Vi har kigget grundigt efter programmer, som kan være med til at hjælpe med at organisere selve styrkeløftstævnet.

Så hvis du godt kan lide [styrkeløft](/styrkeloeft/) og gerne selv vil arrangere et lille stævne, så tjek disse apps.

## 1. Powerlifting Live

[Powerlifting Live](https://www.powerliftinglive.com/) er det program Dansk Styrkeløftforbund anbefaler til deres styrkeløftstævner. Programmet foregår online, og du kan håndtere hele styrkeløftstævnet i programmet.

{% include figure image_path="/assets/images/blog/styrkeloeftstaevne-powerliftinglive.jpg" alt="powerlifting live styrkeløftstævne" %}

Når vi har kørt styrkeløftstævner på Vejle Idrætshøjskole, så har vi brugt følgende tekniske setup.

- **Devices til dommerne**. I Powerlifting Live kan alle dommerne have deres eget _device_, så de kan bedømme løftene individuelt. De godkendte og underkendte løft bliver automatisk registreret i softwaren. Det kan fx bruge deres egen telefon.
- **En Ipad til loaderne**. Loaderne har haft deres egen Ipad, hvor de kan se hvad der skal på stangen til næste løfter. Det minimerer risikoen for at få den forkerte vægt på stangen.
- **En pointskærm med dommerbedømmelsen**. Her har vi brugt en computer med en projektor, så tilskuere og løftere har kunnet følge med i rækkefølge på løfterne, vægten på stangen og dommerens bedømmelser.
- **En computer til styring af stævnet**. Der er brug for en computer til at styre selve stævnet, skifte mellem løftegrupperne og disciplinerne.

Det er altså et rimelig heftigt setup med mange devices i spil.

Men det fungerer bare.

Endelig kan du sætte et device op, hvor løfterne har mulighed for at vælge deres næste vægt. Det gør man ikke i officielle styrkeløftstævner, men det har fungeret rigtig godt til de interne stævne, vi har arrangeret.

Vi har brugt den **gratis** [prøveversion af Powerlifting Live](https://trial.powerliftinglive.com).

Systemet fungerer rigtig godt, selvom det ser ret _old school_ ud. Hjemmesiden kunne også opdateres lidt, så den blev lidt mere moderne.

## 2. Open Lifter

[Open Lifter](https://www.openlifter.com/en/) er et helt genialt og gratis program til at styre et styrkeløftstævne. Det er rigtig let at bruge, og det kræver ikke en internetadgang at bruge det.

{% include video provider="vimeo" id="351111372" %}

Ulempen ved Open Lifter er, at du ikke har forskellige skærme eller mulighed for dommerne at markere, hvordan de dømmer det enkelte løft, og det så automatisk markeres som et godt løft, og der gøres klar til næste løfter.

{% include figure image_path="/assets/images/blog/styrkeloeftstaevne-openlifter.jpg" alt="screenshot fra Open Lifter styrkeløftstævne program" %}

I Open Lifter kan du lave et styrkeløftstævne, hvor der løftes på flere platforme, som du kan styre fra **en** computer.

Du kan ikke lave forskellige skærme. Til gengæld er der på skærmen alle de relevante oplysninger i et fint layout.

Open Lifter ser meget mere moderne ud, men det mangler nogle features fra Open Powerlifting Live.

## Konklusion

Hvis du skal lave et mindre stævne, hvor du bare har brug for en skærm, hvor du kan have en til at sidde og markere løftene som godkendte, så ville jeg gå med Open Lifter.

Hvis du gerne vil have, at alle dommerne har et device, så deres bedømmelse af de enkelte løft automatisk kommer op på en skærm, og hvor du i højere grad selv kan sætte flere computere op, der viser forskellige skærme, så skal du gå med Powerlifting Live.

Du kan også dykke yderligere ned i [regler for styrkeløft](/powerlifting-rules/), hvis du gerne vil være endnu klogere på, hvad styrkeløft er.