---
title: &title "Vejer muskler mere end fedt?"
seo_title: "Vejer muskler mere end fedt? Få svaret her!"
permalink: /vejer-muskler-mere-end-fedt/
language: da
header:
  teaser: https://images.unsplash.com/photo-1551651056-2cb4d5c104be?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
category:
  - Anatomi
tags:
  - muskler
  - fedt
  - vægt
  - faq
last_modified_at: 2021-12-28T08:14:14Z
toc: true
faq:
  - question: Hvad vejer muskler og fedt?
    answer: Muskler og fedt har forskellig massefylde. En liter fedt vejer omkring 0,9 kg, mens en liter muskel vejer omkring 1,06 kg.
  - question: Vejer muskler mere end fedt?
    answer: Muskler vejer mere end fedt, fordi massefylden for fedt er lavere end for muskler. Det skyldes, at fedtceller først og fremmest består af triglycerider, der er lettere end de proteiner og det vand, muskelcellerne er bygget af. En liter muskel vejer omkring 1,06 kg, mens en liter fedt vejer omkring 0,9 kg.
---

Jeg hører ofte folk sige, at muskler vejer mere end fedt, når folk vil forklare, hvorfor man kan tage på af at træne. Jeg lavede lidt research på vægten af muskler og fedt, for der står mange forskellige ting rundt omkring på internettet.

## Vejer muskler mere end fedt?

**Muskler vejer mere end fedt, fordi massefylden for fedt er lavere end for muskler. Det skyldes, at fedtceller først og fremmest består af triglycerider, der er lettere end de proteiner og det vand, muskelcellerne er bygget af. En liter muskel vejer omkring 1,06 kg, mens en liter fedt vejer omkring 0,9 kg.**

Lad os kigge lidt på, hvordan det kan være at musklerne vejer mere end fedtet.

## Hvorfor vejer muskler og fedt forskelligt?

Muskler og fedt vejer noget forskelligt, fordi de har forskellig massefylde. Lad os dykke ned i årsagerne.

Der er to forskellige typer **fedt** i kroppen; hvidt og brunt. Langt hovedparten af kroppens fedt er det hvide fedt, men en andel lagres også i det brune fedt. Fedtcellerne er opbygget lidt forskelligt.

{% include figure image_path="https://videnskab.dk/wp-content/uploads/2016/05/fedt3-2.jpg" caption="Forskellen på de hvide fedtceller og de brune fedtceller er hovedsageligt, hvordan de ophobede triglycerider fordeler sig. I de hvide fedtceller er fedtet samlet. Foto fra [videnskab.dk](https://videnskab.dk/krop-sundhed/hvidt-og-brunt-fedt-er-ikke-et-fedt/)." alt="Opbygning af hvidt og brunt fedt." %}

En fedtcelle består af omkring 87% fedt (triglycerid), mens de sidste 13% udgøres af cellemembranen, cellekernen og de mitokondrier, der producerer energi.

**Muskelcellerne** er langstrakte celler, som er 0,02 og 0,1 mm i diameter. Muskelcellerne har flere cellekerner, der ligger med mellemrum nær cellens ydervæg. Muskelceller består hovedsageligt af lange proteintråde, der kaldes myofibriller. Myofibrillerne består af proteinerne actin og myosin. De kan få musklerne til at trække sig sammen. Muskelcellerne har også mitokondrier, der producerer energi til at fiberen kan trække sig sammen.

Grundstofferne i muskelcellerne er tungere end grundstofferne i fedtcellerne.

## Hvad er massefylden for muskler og fedt?

Derfor vejer en liter muskel 1,06 kilo, mens en liter fedtvæv vejer 0,9 kg. Man siger, at massefylden på muskler er højere end massefylden på fedt. Muskler vejer altså mellem 10% - 20% mere end fedt, fordi de er opbygget af forskellige byggestene.

{% include table/table-body-density.html %}

Massefylde er forholdet mellem et stofs masse og dets rumfang. Vand har massefylden 0,997 g/cm<sup>3</sup>. Du har sikkert set, hvordan fedt lægger sig oven på vand, hvis du blander dem sammen. Det er fordi fedt har lavere massefylde end vand.

## Hvor meget fylder muskler og fedt?

Hvis du tager et kg fedt og et kg muskler, så vil fedtet altså fylde mere end musklerne. Det betyder altså, at hvis du går i gang med at træne og taber et kilogram fedt og tager et kilogram muskler på, så vil dit tøj sidde lidt løsere - også selvom vægten siger det samme.

## Konklusion

I min research fandt jeg bl.a. forklaringer fra [bt.dk](https://www.bt.dk/motion/andre-haardnakkede-myter) om, at muskler og fedt vejer det samme. Rationalet bag denne påstand er, at et kg fedt vejer det samme som et kg muskler, hvilket naturligvis er rigtigt.

> Fedt har som tommelfingerregel en densitet på 0,9 g/ cm3 og muskler en densitet på 1,1 g/ cm3, hvilket betyder, at 1 kg muskler fylder mindre end 1 kg fedt.

Et kg muskler fylder bare lidt mindre end et kg fedt, fordi densiteten er forskellig. 

Anders Nedergaard gør det klart, at:

> Muskler vejer mellem 10 og 20 procent mere end fedt. Hvis du har en liter muskel, vil den veje omkring 1,1 kg, mens en liter fedt vil veje 0,9 kg.
>
> --- <cite>[Anders Nedergaard](https://www.alt.dk/sundhed/hvor-meget-mere-vejer-muskler-end-fedt), ph.d.</cite>

Selvom der bliver skrevet mange forunderlige ting rundt omkring på nettet, så er et sikkert: Muskler vejer mere end fedt, hvis man tager den samme volumen af begge, fordi massefylden for musklerne er højere end for fedt.

Jeg har skrevet lidt mere om [musklerne](/muskler/), hvis du vil dykke mere ned i anatomien, men årsagen til [at man tager på af træning]({% link _posts/2020-05-25-tager-paa-ved-traening.md %}) er altså ikke fordi musklerne vejer mere end fedt.
