---
title: "Find konditallet ud fra Watt max testen?"
permalink: /kondital-wattmax/
excerpt: ""
language: da
header:
  overlay_image: https://i.ytimg.com/vi/zUyuUoU7lAQ/maxresdefault.jpg
  teaser: https://i.ytimg.com/vi/zUyuUoU7lAQ/maxresdefault.jpg
category:
  - Beregnere
tags:
  - stofskifte
last_modified_at: 2019-03-06T23:14:14Z
toc: true
---

Redaktionens favorit-test. En nem og præcis måde at finde dit kondital på. Fat kondicyklen og pin dig selv!

Denne test er absolut redaktionens favorit, når det kommer til indirekte testning af den maksimale iltoptagelse. Vi har lavet testen adskillige gange, både med og uden samtidig måling af iltoptagelsen med avanceret udstyr, og den viser sig gang på gang at være imponerende præcis.

Testen er uhyre simpel at gennemføre og kræver blot, at man har adgang til en ergometercykel, der kan vise belastningen i watt. Hertil kræver testen, at man er i stand til at køre sig helt ud, men dette er faktisk mindre hårdt end det lyder, da det kun er de sidste 2-4 minutter der er virkeligt hårde.

Testens gennemførelse:

1. Kør 5 minutter på 100 watt (kvinder 70 watt)
2. Herefter øges der med 35 watt hvert andet minut indtil belastningen ikke længere kan holdes.
3. Notér hvilken belastning (antal watt), der var den sidste du kørte på, samt hvor mange sekunder du kørte på denne.

{% include calculate-fitness-wattmax.html %}
