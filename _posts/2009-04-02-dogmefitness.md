---
title: "Dogmefitness - gratis træning i naturen"
permalink: /artikel/dogmefitness
language: da
header:
  overlay_image: /assets/images/blog/dogmefitness.jpg
  teaser: /assets/images/blog/dogmefitness.jpg
tags:
  - dogmefitness
  - styrketræning
  - udholdenhed
  - konditionstræning
  - træning
category:
  - Konditionstræning
  - Styrketræning
last_modified_at: 2013-02-13T22:23:21Z
---

Danmark er dejligst udenfor. Så smid håndvægtene, træd ned af spinningscyklen, se om du kan vikle dig ud af styrkemaskinen, og gør dig klar til en dejlig træningsoplevelse i naturen. Ud over træningen kan du nyde duftene, farverne, den friske luft og de varierende årstider.

## Hvad er dogmefitness?

I dogmefitness krydrer vi styrketræning, udholdenhed, behændighed, eksplosivitet og balancetræning i en fysisk udfordrende cocktail, men det er ikke det særlige ved dogmefitness.

Det særlige er, at vi laver øvelserne udendørs i omgivelser, der inspirerer til bevægelse. Dogmefitness indeholder to ting:

- **Find mulighederne i naturen og byen**. Det kræver lidt opfindssomhed. Vi bruger træer, stammer, bakker, stubbe, varierende underlag. Vi løber rundt i naturen og kigger efter redskaber, vi kan bruge til træningen. Vi lader os også inspirere af Parkour til at bruge nogle af byens redskaber, fx bænke og hegn. Det hele venter bare på at blive brugt.
- **Skab mulighederne med gratis remedier**. Vi har fundet en gammel mukkert, været på maskinstation og hente traktordæk og hos den lokale mekaniker og få nogle gamle dæk. Bag gymnastiksalen fandt vi et gammelt tov, og vi har fyldt nogle dunke med vand. Alt var gratis, men er nu et udfordrende træningslandskab.

Træstubbe, grene, traktordæk, forhøjninger, reb og fliser er alle glimrende træningsredskaber - og kan let bruges til at lave et træningsprogram, der kommer hele kroppen igennem. Vi vælger helst øvelser, der er funktionelle og øvelser, der kræver bevægelse af flere led.

## Hvordan kan man organisere dogmefitness?

Man kan organisere det på et utal af måder.

- **Løb med stop.** Vi plejer at løbe rundt i en gruppe med mange stop undervejs. Det betyder at trænede og mindre trænede sagtens kan træne sammen og blive udfordret. Når vi stopper, laver vi en eller flere øvelser, inden vi fortsætter. Det behøver naturligvis ikke være den samme øvelse alle laver, og det er netop her der er mulighed for at arbejde med forskellige mål, få sig en puster eller lige give den lidt ekstra gas.
- **Cirkeltræning.** En forudbestemt rækkefølge af øvelser, hvor man fx laver tre runder og bruger 30 sekunder på hver øvelse.

Hvordan gør du?
