---
title: &title "Vær god ved din ryg"
permalink: /artikel/vaer-god-ved-din-ryg/
language: da
header:
  overlay_image: /assets/images/blog/vaer-god-ved-din-ryg.jpg
  teaser: /assets/images/blog/vaer-god-ved-din-ryg.jpg
  caption: *title
tags:
  - træning
  - ryggen
  - forebyggelse
category:
  - Styrketræning
last_modified_at: 2013-02-13T22:03:29Z
feature_row:
  - image_path: https://imgcdn.saxo.com/_9781450472913/0x500
    alt: "Low Back Disorders - Evidence-Based Prevention and Rehabilitation af Stuart Mcgill"
    title: "Low Back Disorders - Evidence-Based Prevention and Rehabilitation af Stuart Mcgill"
    excerpt: "Low Back Disorders - Evidence-Based Prevention and Rehabilitation af Stuart Mcgill"
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/low-back-disorders_stuart-mcgill_hardback_9781450472913"
    btn_label: "Tjek prisen*"
    btn_class: "btn--success"
---

Ondt i ryggen er en folkesygdom, og der er mange råd til, hvad man skal gøre for at undgå at få ondt i lænden og passe på sin ryg.

Grundlæggende så mener jeg ikke, at man skal være bekymret for sin ryg. Ryggen er ikke nogen svag struktur. Ryggen er midlertid omgivet af nogle virkelig stærke muskler og strukturer, som skal bruges, bevæges og trænes.

Man hører ofte råd i forhold til løfteteknik, at man skal "løfte med benene", men hvis man følger det råd, så ender man formentlig med at løfte på en måde, hvor kroppen ikke er stærkest muligt.

Det er formentlig meget mere effektivt at sørge for, at man både løfter med benene, balderne og ryggen.

Man hører også ofte, at "det er farligt for ryggen", hvis du løfter sådan, eller "pas nu på ryggen". Men faktisk ser det **ikke ud til at der er en direkte sammenhæng mellem løfteteknik og rygsmerter**. Risikoen forbundet med [løfteteknik er formentlig blevet overdrevet]().

## 4 gode råd til at undgå ondt i ryggen

- **Sid varieret**. Du skal skifte stilling ofte, når du sidder. Det gælder både på kontoret, i skolen, i toget og også derhjemme når du er lidt træt.
- **Bevæg ryggen**. Du skal bevæge ryggen på mange forskellige måder, og det er en god ide at tage nogle pauser i løbet af dagen, hvor du gør det. Drejninger, foroverbøjninger og bagudbøjninger.
- **Træn ryggen**. Du skal træne ryggen varieret. Du kan finde en masse øvelser her på siden.
- **Undgå den dumme bevægelse**. Brug hensigtsmæssig løfteteknik, når du løfter. Det er formentlig ikke en god ide at have en krum ryg, samtidig med at du laver en drejning, når du løfter noget, der er tungere end du plejer.

***

Måske skal man med viden fra en af verdens førende rygspecialister, Stuart McGill, præcisere rådet om at træne ryggen til: Træn ryggen så den bliver mere udholdende.

## Ryggen skal være udholdende

Noget af det vigtigste for at undgå rygproblemer er ifølge Stuart McGill, at de muskler der stabiliserer ryggen er udholdende. Det er altså væsentligere at den kan holde til mange gentagelser end at den er stærk og kan løfte en stor vægt. Og det er vist sikkert og vist at træning forebygger rygproblemer (Hides et al 2001).

For at træne ryggen foreslår Stuart McGill følgende øvelser:

- [Curlup](/oevelse/maveoevelse-stuart-mcgill-curlup), [planken](/oevelse/planken) eller for de avancerede [stir the pot](/oevelse/stir-pot).
- [Side bridge](/oevelse/side-bridge)
- [Birddog](/oevelse/birddog)

## Test om du er i farezonen

Du kan let lave en test derhjemme for at se om du er i farezonen for at komme til at opleve problemer med ryggen og lænden. [Fixyourownback.com](http://fixyourownback.com) forklarer her Stuart McGills tests:

{% include video provider="youtube" id="MpZUTyG41vY" %}

{% include video provider="youtube" id="crO09PXp4SY" %}

## Præsentation om ryggen

Vi arbejder på en præsentation om ryggen. Du er velkommen til at kommentere både på indhold og opbygning. Se den her:

## Udbredelse af rygproblemer

Vi leder efter forskning der fortæller lidt om udbredelsen af rygproblemer i Danmark.

Hvis du ved noget, så host op med din viden i kommentarerne.

## Referencer

{% include feature_row type="left" %}

- [McGill, Stuart: Low Back Disorders, Second Edition](http://www.amazon.com/Back-Disorders-Second-Stuart-McGill/dp/0736066926)
- Hides, J. A., G. A. Jull, og C. A. Richardson. 2001. “Long-Term Effects of Specific Stabilizing Exercises for First-Episode Low Back Pain”. Spine 26 (11): E243-248. <https://doi.org/10.1097/00007632-200106010-00004>.

{% comment %}

Løfteteknik er ikke altafgørende for din ryg

Videnskaben viser (til nogens overraskelse), at løfteteknik ikke er en altafgørende faktor for lændesmerter og ondt i ryggen. Det betyder ikke, at løfteteknik er ligegyldig, men sammenhængen mellem løfteteknik og rygsmerter er ikke i nærheden af at være så tydelig, som mange tror. Risikoen ved løfteteknik er sandsynligvis blevet overdrevet.
Løfteteknik er ikke altafgørende for hvorvidt du får ondt i ryggen.

Disclaimer: Pointen med denne artikel er ikke at løfteteknik er ligegyldig og at du bør løbe i fuld fart ned i træningscenteret og dødløfte ny 1RM med så krum ryg, som muligt. Formålet er derimod at nuancere det til tider bastante budskab om korrelationen mellem løfteteknik og smerte som kan være med til at skabe frygt for bevægelse og bestemte øvelser. Vores kroppe er robuste og kan bygges op til meget over tid, når vi doserer roligt op og ingen enkeltstående bevægelse er farlig isoleret set.

Denne artikel er oprindeligt skrevet af Paul Ingraham på engelsk med titlen Lifting technique is not important for your back og er efter aftale oversat af mig med en række ændringer samt tilføjelser.

[https://www.painscience.com/articles/lifting-technique-is-not-important-for-your-back.php](https://www.painscience.com/articles/lifting-technique-is-not-important-for-your-back.php)

Jeg har sagt og skrevet længe, at din ryg ikke er skrøbelig. De fleste rygsmerter er ikke alvorlige, og har forbavsende lidt at gøre med strukturelle problemer i ryggen som degeneration, diskusprolaps, klemte nerver og så videre.

Disse ting findes, men er ikke nødvendigvis smertefulde eller så betydningsfulde som de fleste mennesker tror1. Du kan læse mere om dette under punkt 3 i 7 ting du bør vide om smertevidenskab.

På trods af den gode videnskabelige opbakning jeg har haft for denne form for tænkning hele tiden, er det stadig ganske afvigende fra manges overbevisning - et radikalt koncept for mange mennesker (endda for mange professionelle, der burde vide bedre nu).

Derfor er det rart, at British Medical Journal har min ryg med en gennemgang fra 2008 af mange års studier om løfteteknik og smerter i lænden2. Forfatterne kom frem til denne konklusion:

Der er ingen evidens for at anbefale brugen af rådgivning i løfteteknik for at forhindre rygsmerter eller funktionsnedsættelse. Resultaterne udfordrer den nuværende udbredte praksis med at træne medarbejdere i korrekt løfteteknik.

Jeg er glad for at se et medicinsk tidsskrift udgive sådan en (i hvert tidligere) ukonventionel mening.

HVORFOR GØR LØFTETEKNIK IKKE EN FORSKEL PÅ ARBEJDSPLADSEN?
Resultaterne kan betyde, at rådgivningen simpelthen ikke har den ønskede effekt på adfærd og løfteteknik hos medarbejderne. Måske ville rådgivningen have klaret ærterne, hvis medarbejderne blev rådgivet mere effektivt? Jeg tvivler.

Den konventionelle visdom om at løfte er baseret på en antagelse om skrøbelighed, der bare ikke findes i ryggen

Jeg tror, at rådgive folk til at løfte ”ordentligt” sandsynligvis ikke fungerer, fordi ryggen faktisk er robust, og hvad der giver ondt i ryggen (og at komme til skade) ikke er påvirket så meget - hvis overhovedet - af hvordan du løfter ting.

Den konventionelle visdom er baseret på en antagelse om en skrøbelighed, der bare ikke findes i ryggen, så det er ikke så overraskende, at rådgivningen ikke gør den store forskel: der er ingen sårbarhed at undgå.

Og det er ikke den eneste falske antagelse i dette rod.

Troen om at det er farligt at løfte med ryggen og at den skal (over)beskyttes samt skånes, er for mange med rygsmerter en del er problemet - ikke løsningen. Hør Jacobs historie om invaliderende rygsmerter.

ØGER TUNGE LØFT RISIKOEN FOR RYGSMERTER?
Hvis det at løfte tunge ting på arbejdet fører til rygsmerter, så ville det være mere fornuftigt at være forsigtig med, hvordan du gør det. Hvis.

På trods af at jeg værdsætter deres konklusioner, begynder Martimo et al. deres studie med en signifikant uberettiget antagelse i den første sætning: ”Tunge løft på arbejdet øger risikoen for rygsmerter”.

Hvis denne antagelse ikke er korrekt, er hele diskussionen næsten et omstridt spørgsmål, er det ikke? Og alligevel understøtter forfatterne det kun med en enkelt henvisning til et studie 3 fra 1999 udgivet i et obskurt tidsskrift, International Journal of Industrial Ergonomics og det studie understøtter faktisk ikke udsagnet.

Det viser ikke, at ”tunge løft øger risikoen for rygsmerter”. Hovedsageligt fandt de, at de foreliggende studier var af lav kvalitet, ”usammenhængende” og ”begrænsede”. Det er en forkert citering.

Men nu er det gamle data uanset. Mere nyligt, konkluderede et review fra 2010 at det er ”usandsynligt”, at løft var en årsag til rygsmerter hos arbejdere 4. En gennemgang fra 2012 fandt lidt til ingen evidens for nogen forbindelse mellem rygsmerter ved foroverbøjning gentagne gange eller i lange perioder 5 - en anden vinkel på det samme problem.

Ikke nok reviews for dig? Okay: et review fra 2011 af otte andre reviews støttede heller ikke den konventionelle visdom 6.

Husk: Intet af dette betyder, at ingen nogensinde vil skade deres ryg ved at løfte noget på arbejdet, men korrelationen til løfteteknik er langtfra så indlysende som alle antager (selv eksperterne antog det indtil de seneste år).

Sandsynligt er der store X-faktorer, som vi ikke kender den præcise vigtighed af såsom stress, søvn, kost, nære relationer mv..

HVAD MED STØTTEKORSETTER OG BÆLTER?
”Ingen løfter mere end bodybuildere og styrkeløftere. Og bodybuildere bruger de store tykke bælter af en eller anden grund! (Som de fleste hobby-bodybuildere vil forklare med skadesforebyggelse, mens det for styrkeløftere også omhandler øget performance). Hvis det giver mening for dem, må det også give mening i erhvervsmæssig sammenhæng.” Måske.

Eller... måske ikke. Større nylige videnskabelige reviews har vist, at der er lidt eller ingen forebyggende effekt ved brug af sådanne bælter på arbejdspladser 7, 8. trist trompet-lyd

Interessant nok, er selv hårde støttekorsetter utroligt ineffektive til at reducere kræfter på rygsøjlen 9.

Rygstøtter, støttekorsetter, og bælter giver nogle nye sanseindtryk, der styrker ideen om sikkerhed og stabilitet - en fornemmelses-skabt placebo. Det vil sige, at du ikke bare håber, at den understøtter din ryg, det føles som om den gør det.

Desværre understøtte dette kraftigt den fejlagtige idé at der er behov stabilisering i første omgang. Og det kan være en del af hvordan du taber den mentale kamp mod lændesmerter.

EN ANDEN LEKTIE FRA STYRKELØFT
Læg mærke til hvordan dødløft til konkurrencer ikke ligner den konventionelt ”sikre” måde at løfte noget tungt med ryggen. Og dog viser styrkeløft, at det er muligt at løfte virkelig tunge dødløft regelmæssigt uden skade.

Disse mænd og kvinder er foroverbøjede og samler markant mere vægt op end nogen nogensinde vil løfte på en arbejdsplads 10. For sjov.

De bruger deres ben en masse, ja, men der er stadig masser af fleksion i ryggen i starten af et dødløft - det ser ofte temmelig præcist ud som hvordan folk anbefales ikke at løfte.

Jeg siger ikke, at det er sikkert for en utrænet person at forsøge på at løfte massive belastninger uden træning - teknik betyder afgjort en masse, når du forsøger at løfte flere hundrede kg op fra jorden! Det er en helt anden ting end at bære ting rundt på et lager. Men variationen af, hvad det er muligt at løfte sikkert er overraskende stor.

Hvis ryggen faktisk var tilbøjelig til at få skader ved løft på 20-40 kg med dårlig teknik eller mangelfuld rådgivning, er det højst usandsynligt, at mennesker nogensinde kunne løfte det ti-dobbelte, men det gør de.

Men hvordan er de kommet dertil? Ved at øve sig, bruge ryggen og øge belastningen over tid, hvilket kroppen tilpasser sig til.

Pointen er, at ryggen er naturligt robust og ikke-skrøbelig - og styrkeløft er en stor demonstration af dette

IKKE BEKYMRE DIG OM HVORDAN DU LØFTER, MEN HELLER IKKE VÆR ET FJOLS
Selvfølgelig kan du skade dig selv, hvis du er hensynsløs med tung belastning. Naturligvis er teknik vigtig ved ekstreme belastninger - især for at optimere din performance.

Skader kan ske i alle sammenhænge og med alle teknikker. Anstreng dig hårdt nok i de fleste bevægelser og du kan få en fibersprængning. Selv en skade som diskusprolaps er mindre alvorlig, mindre relateret til løft end folk tror og du kan være smertefri selv hvis du har en.

Men vejledning i løfteteknik er sandsynligvis ikke vigtigt, fordi tunge løft i sig selv sandsynligvis ikke øger risikoen for rygsmerter betydeligt i første omgang - og så der er ikke noget problem at løse med bedre teknik.

Uden tvivl udgør tunge løft som minimum en lille faktor i rygsmerter, men ikke en altoverskyggende stor faktor - ikke den slags faktor, der genererer et dejlig klart statistisk signal i litteraturen.

Rygsmerter, der starter under et løft sker formentlig markant sjældnere end de fleste tror, og er ofte ikke så alvorlige. Når det sker opfattes det sandsynligvis ofte værre end det er blandt andet på grund af den generelle opfattelse om løfteteknik og rygsmerter.

REFERENCER

Evidensen på dette punkt er revideret ekstremt grundigt i[Pauls bog om lændesmerter](https://www.painscience.com/tutorials/low-back-pain.php), men du kan også få en god portion gratis af det i denne artikel:[MRI and X-Ray Almost Useless for Back Pain](https://www.painscience.com/articles/mri-and-x-ray-almost-useless-for-back-pain.php).

Evidensen på dette punkt er revideret ekstremt grundigt i Pauls bog om lændesmerter, men du kan også få en god portion gratis af det i denne artikel: MRI and X-Ray Almost Useless for Back Pain.

Martimo KP, Verbeek J, Karppinen J, et al. Effect of training and lifting equipment for preventing back pain in lifting and handling: systematic review. BMJ. 2008.
Kuiper JI, Burdorfb A, Verbeek J. Epidemiologic evidence on manual materials handling as a risk factor for back disorders: a systematic review. International Journal of Industrial Ergonomics. 1999 Aug 23;24(4):389–404. PubMed #10569458.
Wai EK, Roffey DM, Bishop P, Kwon BK, Dagenais S. Causal assessment of occupational lifting and low back pain: results of a systematic review. Spine J. 2010 Jun;10(6):554–66.
Ribeiro DC, Aldabe D, Abbott JH, Sole G, Milosavljevic S. Dose-response relationship between work-related cumulative postural exposure and low back pain: a systematic review. Ann Occup Hyg. 2012 Jul;56(6):684–96.
Kwon BK, Roffey DM, Bishop PB, Dagenais S, Wai EK. Systematic review: occupational physical activity and low back pain. Occup Med (Lond). 2011 Dec;61(8):541–8.
Kurustien N, Mekhora K, Jalayondeja W, Nanthavanij S. Trunk Muscle Performance and Work-Related Musculoskeletal Disorders among Manual Lifting with Back Belt Wearing Workers. J Med Assoc Thai. 2015 Jun;98 Suppl 5:S74–80. “Low correlation was found between back belt use and work-related musculoskeletal disorders.”
Steffens D, Maher CG, Pereira LS, et al. Prevention of Low Back Pain: A Systematic Review and Meta-analysis. JAMA Intern Med. 2016 Jan:1–10. Back belts “do not appear to prevent LBP.”
Rohlmann A, Bergmann G, Graichen F, Neff G. Braces do not reduce loads on internal spinal fixation devices. Clin Biomech (Bristol, Avon). 1999 Feb;14(2):97–102.
Flere løftere har i shows løftere omkring 460 kg herunder Eddie Hall, Benedikt Magnusson og Andy Bolton.
{% endcomment %}