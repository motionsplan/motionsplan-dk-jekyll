---
last_modified_at: 2019-09-03T23:14:14.000Z
toc: true
permalink: /slankekur/
title: "Vægttab: Effektiv slankekur der virker fra Ude & Hjemme ⚖"
header:
  overlay_image: https://images.unsplash.com/photo-1557564437-0995702f88fc?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=630&w=1200&q=10
  teaser: https://images.unsplash.com/photo-1557564437-0995702f88fc?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
  caption: "Vægttab: Utrolig effektiv slankekur der virker fra Ude og Hjemme"
language: da
category:
  - Sundhed
  - Vægttab
tags:
  - vægttab
  - slankekur
---

Jeg har lige læst om en utrolig effektiv slankekur. Faktisk må det være den bedste slankekur i verden. Slankekuren har i hvert fald et helt utroligt vægttab på meget kort tid.

Jeg har lige læst [Ude & Hjemme, nr. 33 2020](https://www.udeoghjemme.dk/). Vicky har på 5 dage tabt 4,4 kilogram med Lynkuren, og hun føler, at hun har fået et "kick", og hun tillod sig endda på de fem dage at nyde to glas vin.

Det må man sige er en slankekur, der virker! Men er slankekuren nu også så effektiv?

Vicky havde allerede tabt sig en del, så hun troede ikke at _Lynkuren_ ville have en ekstra effekt. Men hun formåede altså at tabe sig 4,4 kg på fem dage, så hun endte med at veje 70,25 kg.

Vicky vurderer, at det har været let at følge _Lynkuren_, og hun har fået endnu mere blod på tanden for at være på slankekur.

Men Vicky er ikke den eneste, der har utrolige vægttab på slankekure fra Ude & Hjemme. Det er faktisk reglen, at slankekurene i Ude & Hjemme giver så gode resultater.

Maria har haft et vægttab på [5 kg på fem dage med kødbolle-slankekuren](https://www.udeoghjemme.dk/slank-og-sund/slank/hurtigt-vaegttab-maria-tabte-5-kilo-paa-fem-dage). Sandra har været på [rugbrødskuren og tabte 3 kilo](https://www.udeoghjemme.dk/slank-og-sund/slank/slankekure/slankekur-jeg-har-faaet-motivationen-tilbage).

{% include pinterest image_path=page.header.overlay_image data-pin-media="https://i.pinimg.com/564x/55/f6/d6/55f6d6bda3f84dbc66eacaf492045cbd.jpg" data-pin-id="579768152025035959" caption=page.title %}

## Kan man tabe sig på en slankekur og en kostplan?

Der er ingen tvivl om, at man kan tabe sig med kostplaner og slankekure.

Men lad os kigge på, hvad vi snakker om i disse helt utrolige eksempler på vægttab fra forskelligartede, kortvarige slankekure.

Jeg går som hovedregel ud fra, at **når man snakker om at tabe sig i vægt på en slankekur, så er det fedtet, man går benhårdt efter**. Når du stiller dig op på vægten for at se, om du har tabt dig, så forestiller du dig, at det er fedt.

At tabe sig handler primært om kalorieunderskud. Altså forskellen mellem hvad du forbruger og dit indtag af energi på en dag.

Lad os prøve at regne på, hvor stort energiunderskud Vicky skal være i for at tabe vægt som fedt, der nærmer sig slankekuren i Ude & Hjemme.

Jeg har lavet en beregner, der hjælper med at vise, hvor vildt vægttabet er i forhold til det krævede energiunderskud.

## Beregn nødvendigt energiunderskud for fedttab på slankekur

{% include calculator-weightloss-calories.html %}

Beregneren til det nødvendige energiunderskud for fedttab er baseret på, at der i 1 kg fedt er 38.000 kJ eller 9.000 kcal.

## Eksempel på energiunderskud fra slankekur

Hvis vi tager Vicky som eksempel og taste tallene ind i beregneren. Hun skulle altså have et dagligt energiunderskud på 7920 kcal for at tabe 0,880 kg fedt om dagen på sin slankekur.

For at sætte det i perspektiv, så kan vi lige prøve at udregne Vickys [daglige energiforbrug i vores stofskifteberegner]({% link _posts/2019-11-01-stofskifteberegner-nordic-2012.md %}).

Jeg har været flink, så derfor har jeg brugt hendes nye vægt til at udregne energiforbruget. Der står i artiklen, at hun ikke i øjeblikket tager i fitnesscenteret, så jeg har taget udgangspunkt i et almindeligt aktivitetsniveau.

Vickys daglige energiforbrug er formentlig omkring 2650 kcal. Det viser, hvor vanvittige resultater slankekuren fra Ude og Hjemme har haft. Vickys resultat har altså teoretisk set krævet, at hun har et energiunderskud på over dobbelt så meget som hendes daglige energiforbrug.

Det kan jo ikke lade sig gøre!

## Hvorfor virker slankekuren så godt?

Der er en lille faktaboks i bladet, hvor jeg tror, at man får det meste af forklaringen på den helt fantastiske resultater fra slankekuren.

> Test en kur for Ude og Hjemme
> \- og tjen 1.000 kroner pr. tabt kilo!

Se det forklarer jo mange resultater i mange slankekure. Jeg ville fx gribe denne slankekur an på denne måde.

- Først ville jeg drikke tre liter vand inden jeg gik på vægten.
- Så ville jeg sørge for at at undgå kulhydrater i fem dage, for så slipper jeg for at have fyldte kulhydratlagre, som formentlig for Vicky kan være omkring 3-400 gram, som samtidig binder omkring 2 gram vand pr. gram.
- Så vil jeg på den sidste dag sørge for at spise meget små positioner, så jeg ikke har mad i maven, når jeg skal vejes igen - og jeg ville naturligvis sørge for, at jeg er dehydreret.

På den måde havde jeg maksimeret, hvad jeg kan tjene på at teste slankekuren for Ude og Hjemme.

## Hvordan kan slankekure være effektive?

Kortvarige slankekure kommer aldrig til at virke. Faktisk er det usundt at have en vægt, der går op og ned.

Ude og Hjemmes kure har ofte rigtig kort varighed, for så kan læserne næste uge igen hoppe på den nye mirakel-slankekur. Årsagen er naturligvis, at mange gerne vil [tabe fedt på maven](/tab-fedt-paa-maven/).

Med en slankekur skal du i øvrigt altid huske, at når du har tabt dig, så har du brug for mindre dagligt energi. Det er også derfor, at en slankekur meget sjældent virker. Du kan nemlig aldrig gå tilbage til dine gamle spisevaner uden at tage det hele på igen, fordi du nu skal bruge mindre energi.

En slankekur handler i sidste ende om dit [ligevægtsindtag]({% link _posts/2019-11-01-stofskifte-ligevaegtsberegner.md %}). Hvis du spiser flere [kalorier]({% link _posts/2020-07-09-kalorier.md %}) end du bruger på en dag, så tager du på i vægt. Hvis du derimod indtager mindre energi end du bruger, så taber du dig i vægt.

Hvis en slankekur skal være effektiv, så skal du både tænke på, hvor meget energi du indtager, men også hvor meget energi du bruger på en dag. Kosten er langt den væsentligste faktor, men du [forbrænder også en del kalorier bare ved at gå]({% link _posts/2021-01-19-forbraending-gang.md %}). Så bare ved at sætte dit daglige energiforbrug op ved at bevæge dig mere, vil have en stor betydning for, om din slankekur over tid kan være effektiv.
