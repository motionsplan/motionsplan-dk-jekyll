---
title: &title "Krav til Politiets fysiske test (Guide)"
seo_title: "Politiets fysiske tests og krav – sådan klarer du dem"
permalink: /politiets-fysiske-tests-krav-optagelsesproeve/
excerpt: "Politiets optagelsesprøve inkluderer fysiske tests som løb, bænkpres og længdespring. Se kravene, og få træningstips til at bestå."
description: "Politiets optagelsesprøve inkluderer fysiske tests som løb, bænkpres og længdespring. Se kravene, og få træningstips til at bestå."
last_modified_at: 2024-08-17T09:41:09Z
language: da
header:
  overlay_image: /assets/images/blog/politiets-fysiske-test.jpeg
  teaser: /assets/images/blog/politiets-fysiske-test.jpeg
  caption: *title
category:
  - Tests
tags:
  - test
  - optagelsesprøve
  - politi
meta:
  name: Politiets fysiske test
  measures: fysisk form
  type: fysisk test
  equipment: se testbeskrivelse
  max: maksimal test
  direct: indirekte test
keywords:
  - politiets fysiske testkrav
  - optagelsesprøve politiet fysiske krav
  - fysiske krav politibetjent
feature_row_police_program:
  - image_path: "/assets/images/blog/politiets-fysiske-test.jpeg"
    alt: "Træningsprogram til optagelsesprøven"
    title: "Træningsprogram til optagelsesprøven"
    excerpt: "Vi har samlet en masse træningsprogrammer, som du kan bruge til at forberede dig til den fysiske optagelsesprøve. Der er både programmer til dig der har adgang til et træningscenter eller gerne vil have et program uden så meget udstyr."
    url: "/traening-politiets-fysiske-test/"
    btn_label: "Forbered dig til den fysiske prøve"
    btn_class: "btn--success"
---

Politiets fysiske test er en afgørende del af optagelsesprøven, hvor du bliver testet i kondition, styrke og hurtighed. For at bestå skal du leve op til minimumskravene for øvelser som 2400 meter løb, bænkpres, længdespring og kropshævninger. 

Her får du en gennemgang af alle de fysiske krav, du skal mestre for at bestå politiets fysiske optagelsesprøve.

Du får også konkrete træningstips, så du kan optimere din præstation.

## Hvad er politiets fysiske tests?

**Politiets fysiske tests består af opvarmning, hurtighedstest, længdespring, kropshævninger, bænkpres og 2400 meters løbetest. Testene bedømmes forskelligt for mænd og kvinder, og øvelsen til kropshævninger er for mænd pullups, mens den er bodyrows for kvinder. Du skal bestå alle tests for at bestå de fysiske krav.**

Når du søger ind til Politiet og er så heldig at komme til optagelsesprøve, så vil du allerede på første prøvedag i optagelsesforløbet skulle gennemgå en fysisk optagelsesprøve.

Den fysiske optagelsesprøve til Politiet tager omkring tre timer inklusiv tilbagemelding på din præstation i de fysiske tests.

Jeg gennemgår i det følgende de forskellige fysiske [krav til mænd](https://politi.dk/politiskolen/ansoegning-og-optagelsesforloeb/fysisk-optagelsesproeve-for-maend) og fysiske [krav til kvinder](https://politi.dk/politiskolen/ansoegning-og-optagelsesforloeb/fysisk-optagelsesproeve-for-kvinder), og giver gode råd til, hvordan du kan bestå politiets fysiske tests og forbedre din præstation.

## Oversigt over Politiets fysiske tests

Elementerne i den fysiske optagelsesprøve er ens for både mænd og kvinder.

Forskellen mellem mænd og kvinder er, hvordan de enkelte øvelser bedømmes, hvor meget vægt man skal løfte, og så er der valgt to forskellige øvelser for kropshævninger.

Øvelserne i politiets fysiske optagelsesprøve er følgende:

1. Opvarmning
2. Hurtighedstest
3. Længdespring
4. Kropshævninger (mænd udfører pullups og kvinder udfører bodyrows)
5. Bænkpres
6. 2400 meter løb

***

## 1️⃣ Opvarmning til politiets fysiske tests

Opvarmningen er den første del af politiprøvens fysiske test. Opvarmningen skal gøre dig klar til prøvens øvrige elementer, men nogle bliver overrasket over, at opvarmningen også er udmattende.

{% include video provider="youtube" id="isDmCC3_fPk" %}

Opvarmningen varer omkring 15 minutter. Opvarmningen til de fysiske tests er opdelt i en løbedel, hoppedel og en styrkedel. Du kan læse hele programmet for opvarmningen til den politiets fysiske optagelsesprøve i denne [PDF](https://politi.dk/-/media/mediefiler/landsdaekkende-dokumenter/politiskolen/fysisk-proeveforloeb-vejledninger/opvarmning-2019-aa.pdf).

Du kan forberede dig godt på opvarmningen, for det er altid de samme øvelser, der laves.

For at bestå opvarmningen skal du gennemføre alle øvelserne og elementerne i opvarmningen, og du skal følge anvisningerne undervejs.

**Læs**: [Opvarmning til politiets fysiske test](/politiets-fysiske-test/opvarmning/)
{: .notice }

***

## 2️⃣ Hurtighedstest

**Udgangsstilling**: Med keglen på din venstre side tager du opstilling bag startlinjen med hænder, knæ og underbøjede tæer i gulvet. Lår og arme skal følge en lodret linje mod underlaget.

**Udførelse**: Bedømmeren giver meldingen: ”Færdige ---- Løb” og starter tidtagningen. Du løber 2 1/4 gang i ottetal omkring keglerne. Under løbet må du ikke røre keglerne. Keglerne er opstillet med en afstand af 13,40 m.

{% include video provider="youtube" id="TbaBYiS7JrU" %}

Du får en karakter på baggrund af løbetiden.

|          | Mænd                     | Kvinder                  |
| -------- | ------------------------ | ------------------------ |
| Karakter | Tid (sek.)               | Tid (sek.)               |
| 12       | 15,0 sek. eller derunder | 16,4 sek. eller derunder |
| 10       | 15,1 - 15,6 sek.         | 16,5 - 17,1 sek.         |
| 7        | 15,7 - 16,2 sek.         | 17,2 - 17,7 sek.         |
| 4        | 16,3 - 16,8 sek.         | 17,8 - 18,3 sek.         |
| 02       | 16,9 - 17,5 sek.         | 18,4 - 18,7 sek.         |
| 00       | 17,6 - 18,1 sek.         | 18,8 - 19,3 sek.         |
| \-3      | 18,2 sek. eller derover  | 19,4 sek. eller derover  |

***

## 3️⃣ Længdespring

**Udgangsstilling:** Stå med begge fødder bag 0-centimetermarkeringen.

**Udførelse:** Spring fremad med samlet afsæt. Længdespringet aflæses, når landingen sker stående på fødderne, og begge bedømmere kan aflæse landingsstedet.

{% include video provider="youtube" id="A4s-dNy_H4s" %}

Du fortsætter testen, indtil der er opnået maksimalt to aflæste forsøg. Længden af springet måles som den korteste afstand mellem 0-centimeter-markeringen og dine hæle.

Længden af springet rundes ned til nærmeste 5 centimeter. Den afrundede længde på det bedste af dine to aflæste forsøg afgør karakteren.

|          | Mænd                 | Kvinder              |
| -------- | -------------------- | -------------------- |
| Karakter | Længde (cm)          | Længde (cm)          |
| 12       | 255 cm eller længere | 205 cm eller længere |
| 10       | 240 - 254 cm         | 190 - 204 cm         |
| 7        | 230 - 239 cm         | 180 - 189 cm         |
| 4        | 220 - 229 cm         | 170 - 179 cm         |
| 02       | 210 - 219 cm         | 160 - 169 cm         |
| 00       | 200 - 209 cm         | 150 - 159 cm         |
| \-3      | 199 cm eller kortere | 149 cm eller kortere |

## 4️⃣ Kropshævninger

<details markdown="1" class="faq">
  <summary<h3>Kropshævninger for mænd</h3></summary>

Du har ét forsøg til at gennemføre op til 14 kropshævninger.

{% include video provider="youtube" id="ZgFmCNBh-UY" %}

Bommen bliver indstillet, så du så vidt muligt kan hænge fuldt udstrakt uden at røre gulvet.

**Udgangsstilling:** Du skal have fat om bommen med overhåndsgreb og hænge frit i strakte arme.

**Udførelse:** Kropshævning fra udgangsstilling til hagen er over bommens overkant og tilbage til udgangsstillingen.

Du får karakteren ud fra det antal godkendte gentagelser, du gennemfører.

Det er tilladt at anvende handsker eller magnesium, der øger friktionen.

Jeg har skrevet en mere grundig vejledning til, [hvordan du kan lære at tage en pullup med et træningsprogram]({% link _posts/2011-08-18-vil-du-gerne-tage-en-kropshaevning.md %}).

</details>

<details markdown="1" class="faq">
  <summary<h3>Kropshævninger for kvinder</h3></summary>

Du har ét forsøg til at gennemføre op til 22 kropshævninger.

{% include video provider="youtube" id="5hdTHhQJQp8" %}

Bommen indstilles i cirka 90 centimeters højde, og en plintkasse, der er cirka 40 centimeter høj, placeres cirka en kropslængde fra bommen.

**Udgangsstilling:** Du skal have fat om bommen med overhåndsgreb og hænge i strakte arme. Kroppen er gennemstrakt, og fødderne er placeret på plinten.

**Udførelse:** Kropshævning med gennemstrakt krop til brystberøring af bommens underkant og tilbage til udgangsstilling.

Du får karakter ud fra det antal godkendte gentagelser, du gennemfører.

Det er tilladt at anvende handsker eller magnesium, der øger friktionen.
</details>

### Bedømmelse af kropshævning

|          | Mænd (pullup)     | Kvinder (bodyrow) |
| -------- | ----------------- | ----------------- |
| Karakter | Antal gentagelser | Antal gentagelser |
| 12       | 12 - 14           | 20 - 22           |
| 10       | 10 - 11           | 15 - 19           |
| 7        | 8 - 9             | 10 - 14           |
| 4        | 6 - 7             | 8 - 9             |
| 02       | 4 - 5             | 5 - 7             |
| 00       | 3                 | 3 - 4             |
| \-3      | 0 - 2             | 0 - 2             |

***

## 5️⃣ Bænkpres

Du har ét forsøg til at udføre testens maksimalt 12 gentagelser med en forudbestemt belastning.

{% include video provider="youtube" id="lc1CIASe2So" %}

Du oplyser, hvilken vægtbelastning (kg), du ønsker at udføre testen med.

**Udgangsstilling:** Du skal ligge på ryggen på bænken med vægtstangen i strakte arme.

**Udførelse:** Sænk vægtstangen til berøring af brystet og pres den tilbage til udgangsstillingen.

Skulderparti og sæde skal have kontakt med bænken under hele testen.

Du får karakter på baggrund af det antal godkendte gentagelser, du gennemfører.

Det er tilladt at anvende handsker eller magnesium, der øger friktionen.

<details markdown="1" class="faq">
  <summary<h3>Bænkpres for mænd</h3></summary>

| Karakter | 8 - 9 gentagelser med vægtbelastning:           | 10 - 12 gentagelser med vægtbelastning: |
| -------- | ----------------------------------------------- | --------------------------------------- |
| 12       | \-                                              | 90 kg                                   |
| 10       | 90 kg                                           | 80 kg                                   |
| 7        | 80 kg                                           | 70 kg                                   |
| 4        | 70 kg                                           | 60 kg                                   |
| 02       | 60 kg                                           | 50 kg                                   |
| 00       | 50 kg                                           | \-                                      |
| \-3      | 7 eller færre gentagelser uanset vægtbelastning |

</details>

<details markdown="1" class="faq">
  <summary<h3>Bænkpres for kvinder</h3></summary>

| Karakter | 8 - 9 gentagelser med vægtbelastning:           | 10 - 12 gentagelser med vægtbelastning: |
| -------- | ----------------------------------------------- | --------------------------------------- |
| 12       | \-                                              | 50 kg                                   |
| 10       | 50 kg                                           | 45 kg                                   |
| 7        | 45 kg                                           | 40 kg                                   |
| 4        | 40 kg                                           | 35 kg                                   |
| 02       | 35 kg                                           | 30 kg                                   |
| 00       | 30 kg                                           | \-                                      |
| \-3      | 7 eller færre gentagelser uanset vægtbelastning |

</details>

***

## 6️⃣ 2400 meter løb

Politiets fysiske krav inkluderer også [Coopers 2400 meter test](/kondital-2400-meter/). Politiet har lavet sine egne krav til testen. Tjek testen ud herunder.

**Udførelse:** Du løber en strækning på 2400 meter.

{% include video provider="youtube" id="YldNonx193c" %}

Du får karakter på baggrund af løbetiden. Det er tilladt at anvende et løbeur under prøven.

Ved prøven kan der være forskelligt løbeunderlag og vekslende vejrforhold.

|          | Mænd                | Kvinder              |
| -------- | ------------------- | -------------------- |
| Karakter | Tid (min:sek)       | Tid (min:sek)        |
| 12       | 9:00 eller hurtigere | 10:30 eller hurtigere |
| 10       | 9:01 - 9:40         | 10:31 - 11.30        |
| 7        | 9:41 - 10:20        | 11:31 - 12.00        |
| 4        | 10:21 - 11:00       | 12:01 - 12:40        |
| 02       | 11:01 - 12:00       | 12:41 - 13:30        |
| 00       | 12:01 - 12:30       | 13:31 - 14:00        |
| \-3      | 12:31 eller derover | 14:01 eller derover  |

***

## Hvordan bedømmes politiets fysiske optagelsesprøve?

Alle de fem fysiske delprøver vægtes lige, og det samlede resultat er det matematiske gennemsnit af de karakterer, du opnår i hurtighedstest, længdespring, kropshævninger, bænkpres og 2400 meter løb. Til sidst afrundes din karakter til den nærmeste hele karakter på 7-trinsskalaen.

Du skal gennemføre opvarmningen, og du skal have mere end 00 og -3 i alle delprøverne for at bestå den fysiske optagelsesprøve til politiet.

***

## Træn til hele den fysiske test

Til daglig er jeg med til at forberede elever på Vejle Idrætshøjskole til politiets optagelsesprøve.

Jeg oplever mange elever, der bliver lidt overraskede over hvor hård den samlede prøve er, fordi de ofte træner disciplinerne enkeltvis.

Politiets fysiske test har både en opvarmningsdel og fem delprøver. De fem delprøver bliver vurderet efter syvtrinsskalaen, og du skal leve op til minimumskravene i alle prøverne for at bestå den samlede prøve.

Kravene i de fysiske test og et par af øvelserne varierer for mænd og kvinder i delprøverne.

***

## Udstyr til politiets fysiske tests

Testen foregår typisk både indendørs og udendørs. Det er godt at have fornuftigt fodtøj med til testene.

- **Indendørs sko**. Brug lave, skridsikre sko, da gulvene i hallerne ofte kan være glatte. Det er særligt vigtigt i otte-tals-testen.
- **Udendørs løb**. Her kan du med fordel have løbesko på.

***

## Træning til de fysiske krav - Klar til næste skridt?

Nu har du et klart overblik over kravene til politiets fysiske optagelsesprøve – og ved, hvad du bliver målt på.

Det næste skridt er at komme i gang med en målrettet træningsindsats, så du kan forbedre din form og øge dine chancer for at bestå.

👉 [Se træningsprogrammer og forberedelse til politiets fysiske test »](/traening-politiets-fysiske-test/)

Måske kunne du også tænke dig at se, hvad [forsvarets fysiske krav](/forsvarets-fysiske-test/) er.

{% include feature_row id="feature_row_police_program" type="left" %}