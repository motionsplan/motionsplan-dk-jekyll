---
title: &title "Er jeg et A- eller B-menneske? Hvilken kronotype er du?"
permalink: /a-eller-b-menneske/
redirect_from:
  - /a-eller-b-menneske
language: da
header:
  teaser: https://images.unsplash.com/photo-1585577529540-a8095ea25427?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
category:
  - Restitution
  - Søvn
tags:
  - søvn
last_modified_at: 2022-01-15T08:14:14Z
toc: true
---

Om du er et A-menneske eller et B-menneske styres af et indre biologisk ur. Vores kronotype styres altså ubevidst af en masse mekanismer, som påvirker døgnrytmen og hvornår du er mest frisk på dagen.

Her kan du blive klogere på, hvad det vil sige at være A- og B-menneske. Der findes et par forskellige online tests på om, hvilken kronotype du er, men du kan også dykke ned i de forskellige kendetegn.

Vores samfund er primært konstrueret med udgangspunkt i døgnrytmen for A-mennesker, men du kan sagtens fungere i den som et B-menneske. Fx kan du relativt let beregne [hvornår du skal gå i seng?](/hvornaar-gaa-i-seng/) for at få den bedst mulige søvn.

## Hvad er forskellen på A- og B-menneske?

Forskellen på A- og B-mennesker handler om vores døgnrytme. Din kronotype beskriver, hvornår vi foretrækker at være vågne, og hvornår vi foretrækker at sove.

**A-mennesker** går gerne tidligt i seng om aftenen og vågner typisk friske og veludhvilede om morgenen. A-mennesker kan måske klare sig uden vækkeur, da deres indre biologiske ur er indstillet på at vågne til en bestemt tid.

**B-mennesker** går typisk senere i seng, fordi de ikke kan falde i søvn før senere på dagen. De har typisk brug for en alarm for at vågne om morgenen.

Lad os dykke ned i de forskellige kendetegn for A- og B-mennesker. Disse kendetegn er taget fra [www.auping.com](https://www.auping.com/dk/nyheder/a-eller-b-menneske).

### Kendetegn for A-mennesker

- Vågner af sig selv, udhvilet
- Tager sjældent lure i løbet af dagtimerne
- Falder let i søvn, når de går i seng
- Trives med dagsarbejde
- Har mest energi om formiddagen og tidlig eftermiddag
- Foretrukne måltid er morgenmad
- Kan bedst lide at træne om formiddagen
- Går i seng mellem kl. 21 og 22.30 om aftenen

### Kendetegn for B-mennesker

- Bruger snooze-knappen flere gange om morgenen
- Har mest energi i den sene eftermiddag og om aftenen
- Har ikke en fast døgnrytme – de sover ofte senere i weekender
- Får mindre søvn og vågner sjældent udhvilet
- Tager ofte lure i dagtimerne
- Foretrukne måltid på dagen er aftensmad
- Kan bedst lide at træne om aftenen
- Går ofte i seng omkring eller efter midnat

Der findes naturligvis også en række mennesker, som er en blanding af de to primære kronotyper. Det kan du få en indikation for i denne figur.

{% include figure image_path="/assets/images/blog/kronotype-a-b-mennesker.jpg" caption="Du kan være en blanding af et A- og B-menneske." alt="Hvilken kronotype er du?" %}

Du kan få hjælp til at fastslå din egen kronotype i nedenstående validerede tests, som bl.a. bliver brugt i videnskabelige studier.

## Er jeg A- eller B-menneske?

Du kan naturligvis bruge ovenstående karakteristika for at finde ud af, om du er A- eller B-menneske.

## Munich Chronotype Questionnaire (MCTQ)

Hvis du er i tvivl om du bedst kan lide at stå op om morgenen eller om aftenen, så kan du bruge *Munich Chronotype Questionnaire (MCTQ)*. Du kan finde en [papirversion af MCTQ-testen](https://www.thewep.org/documentations/mctq).

Desværre har jeg ikke kunnet finde en måde at lave testen online på. Du kan selv forsøge at [score testen ud fra disse instruktioner](https://www.med.upenn.edu/cbti/assets/user-content/documents/Munich%20Chronotype%20Questionnaire%20(MCTQ).pdf).

{% include figure image_path="/assets/images/blog/kronotype-mctq.jpg" caption="Du kan finde instruktioner til MCTQ på den officielle hjemmeside. Her kan du både finde spørgeskemaet, og hvordan evalueringen af spørgeskemaet skal foregå. Se [www.thewep.org](https://www.thewep.org/documentations/mctq)." alt="Munich Chronotype Questionnaire (MCTQ) - A-menneske eller B-menneske" %}

## Horne-Ostberg Morning-Eveningness Questionnaire

Derfor kan tage *Horne-Ostberg Morning-Eveningness Questionnaire*, som du kan udføre [online](http://www.cet-surveys.com/index.php?sid=61524). Det tager omkring 5 minutter at udføre testen for at finde din kronotype.

{% include figure image_path="/assets/images/blog/kronotype-horne-ostberg.jpg" caption="Du kan tage Horne-Ostberg Morning-Eveningness Questionnaire online på [www.cet-surveys.com](http://www.cet-surveys.com/index.php?sid=61524)." alt="Horne-Ostberg Morning-Eveningness Questionnaire - A- eller B-menneske?" %}

## Bonus: Epworths Søvnighedsskala

Epworths søvnighedsskala har til hensigt at måle på søvnigheden og tendensen til at falde i søvn i hverdagssituationer. Spørgeskemaet kan bruges til at diagnostisere søvnsygdomme, men det kan også hjælpe med at afdække om dine søvnmønstre passer til din kronotype.

I Epworths Søvnighedsskala spørges ind til, hvordan man selv vurderer egen tendens til at falde i søvn i otte forskellige situationer i døgnet. Det samlede antal point fra alle besvarelserne sammenlægges for at udlede en total score, som danner baggrund for vurderingen af din søvnighed.

Du kan tage Epworths søvnighedstest [sundhed.dk](https://www.sundhed.dk/sundhedsfaglig/laegehaandbogen/undersoegelser-og-proever/kalkulatorer/soevnighedsscore-epworth/).

{% include figure image_path="/assets/images/blog/kronotype-epworth.jpg" caption="Du kan lave Epworths Søvnighedstest online på [sundhed.dk](https://www.sundhed.dk/sundhedsfaglig/laegehaandbogen/undersoegelser-og-proever/kalkulatorer/soevnighedsscore-epworth/)." alt="Epworth Sleepiness Scale" %}

## Hvad virker bedst til at finde kronotypen?

[Zavada et al (2005)](https://www.researchgate.net/publication/7722575_Comparison_of_the_Munich_Chronotype_Questionnaire_with_the_Horne-Ostberg's_Morningness-Eveningness_Score) har sammenlignet de to tests i et videnskabeligt studium.

> The study shows that chronotype (based on MSF as measured by the MCTQ) strongly correlates with morningness-eveningness (as measured by the MEQ). However, the MCTQ collects additional detailed information on sleep-wake behavior under natural conditions.

--- <cite>[Zavada et al (2005)](https://www.researchgate.net/publication/7722575_Comparison_of_the_Munich_Chronotype_Questionnaire_with_the_Horne-Ostberg's_Morningness-Eveningness_Score)</cite>

## Konklusion

Nu skulle du gerne have en ide om, du er et A- eller B-menneske? Vi har skrevet et andet indlæg om at [optimere din søvn](/soevn/), som det kan være godt at fortsætte med.
