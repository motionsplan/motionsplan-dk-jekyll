---
title: &title "Ruteopmåler til løberuter: 3 gode alternativer"
seo_title: "Ruteopmåler til løberuter: Gratis muligheder [2022]"
permalink: /ruteopmaaler-loebetur/
excerpt: "Når du sidder derhjemme og planlægger en løbetur, så kan det være rart at have en mulighed for at måle ruten op på forhånd. Det kan du bruge en af de gratis online ruteplanlæggere til. Vi kigger her på nogle gode gratis alternativer til Iforms ruteplanner."
language: da
header:
  overlay_image: https://images.unsplash.com/photo-1587587448924-b5a1db520d29?ixid=MnwxMjA3fDB8MHxzZWFyY2h8MjJ8fHJ1bm5lcnxlbnwwfDB8MHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1587587448924-b5a1db520d29?ixid=MnwxMjA3fDB8MHxzZWFyY2h8MjJ8fHJ1bm5lcnxlbnwwfDB8MHx8&ixlib=rb-1.2.1&auto=format&fit=crop&w=400&q=5
  caption: *title
category:
  - Løb
tags:
  - løb
last_modified_at: 2021-08-22T23:14:14Z
toc: true
---

{{ page.excerpt }}

Når du sidder hjemme og skal planlægge en løberute, så kan det være dejligt at se hvor lang løberuten er. Det kan du bruge en ruteopmåler og ruteplanlægger til. Jeg har kigget på forskellige gode alternativer til at måle dine ruter op.

## Hvad skal en rutemåler kunne?

Den bedste rutemåler skal kunne forskellige ting. Jeg har kigget på de vigtigste _features_ for en ruteopmåler. Her er de væsentligste parametre:

- Opmålingen af km skal være præcis.
- Ruten skal også kunne tegnes i skove og parker
- Mulighed for at se ruten på forskellige korttyper
- Ruteopmåleren skal være hurtig
- At værktøjet selv kan finde vej mellem to punkter.

Hvis du synes ruteomålere er interessante, så synes du måske også nogle af vores andre [løbeværktøjer og beregnere til løb](/loebesiden/) er brugbare.

## 1. iForms ruteplanner

iForm er bl.a. kendt for deres ruteplanner, som mange bruger. [iForms ruteplanlægger](https://ruteplanner.iform.dk/){: rel="nofollow noopener" } er gennemført og meget brugbar. Designet er godt, og den er lige til at gå til.

**Desværre skal man være logget ind for at bruge ruteplanlæggeren**, så iForms rutepanner er desværre ikke gratis.

## 2. Loeberute.dk ruteopmåler

[Loeberute.dk](https://loeberute.dk/) har lavet et rigtig godt værktøj. Her kan du nåde opmåle og tegne dine egne løberuter. Du kan også oprette en profil, så du kan gemme dine ruter. Endelig kan du søge på de andre brugeres ruter og blive inspireret.

Designet på siden er enkelt og brugervenligt, og det er smart at man kan inspireres af de andre brugere til løberuter.

Reklamerne i bunden af siden er ikke så velplacerede, men ellers indeholder ruteplanlæggeren de mest basale ting en ruteplanlægger skal indeholde.

Alt i alt et fint standard værktøj til opmåling af løberute. Du kan tegne din rute og se hvor lang den er.

{% include figure image_path="/assets/images/blog/ruteplanner-loeberute.png" caption="Her kan du se interfacet for loeberute.dk. Det er **gratis** at oprette en profil, men du kan også bruge værktøjet uden at logge ind." alt="loeberute.dk screenshot løbeplanlægning" %}

## 3. Garmin Connect og ruteplanlægning

På Garmin Connect kan du **gratis** lave ruteplanlægning og finde løberuter. Der er et kæmpe community bag, så du kan også lade dig inspirere af andre løbere.

Det er ret let at lave ruter på Garmin Connect. Jeg bruger den danske udgave. Du både bruge webversionen og mobilversionen, når du gerne vil oprette ruter. Jeg synes man får det bedste overblik i webversionen.

Først logger du naturligvis ind. Derefter vælger du i højre menu **Træning → Baner**.

Når du klikker dig ind på baner, så har du to muligheder for at planlægge din rute i Garmin:

1. Du kan selv begynde at tegne din rute og gemme den. Det er relativt enkelt at gå til.
2. Du kan også klikke på **Importer**. Her kan du let importere en rute, som du har downloadet eller eksporteret fra et andet program.

Hvis du fx har et Garmin ur, så er det rigtig smarte, at du kan du sende ruten til din enhed, så du kan få hjælp til ruten undervejs på dit GPS-ur. Men det er bare en ekstra bonus.

Garmin Connect følger som standard vejene. Du kan endda vælge at bruge popularitetsruter, så hvis du bare markerer to steder, så finder Garmin Connect Ruteplanlæggeren selv en populær vej mellem de to punkter. Det er jo helt genialt.

Garmin Connect er naturligvis ikke perfekt til at tegne ruterne, så du skal lige gennemgå ruten selv for at se om den er, som den skal være.

Hvis ruteplanlæggeren ikke tegner ruten mellem to punkter, som du ønsker, så kan du selv flytte ruten rundt på kortet. Du kan fx fjerne krydset “Bliv på vejene”, og så kan du tegne ruten manuelt, hvis du kender en bedre vej, som Garmin ikke helt kender.

Dette værktøj kan det hele. Lad os kigge på det her.

- **Korttyper**: Du kan vælge forskellige korttyper, og det er let at zoome ind og ud ligesom de andre korttyper.
- **Følg veje og popularitetsruter**. Du kan bare markere et par punkter på kortet, og så får du mulighed for at planlægge og opmåle ruter.
- **Højdemåler og stigningsprocenter**. Det er smart, at du i ruteomåleren fra Garmin får højdekurver og stigningsprocenter. Det er selvfølgelig virkelig relevant for cykelryttere, men også meget brugbart for løbere.
- **Rutevejledning**. Du kan få rutevejlending direkte på din enhed, fx ur eller cykelcomputer.

Garmin Connect er min favorit. Ruteopmåleren kan det hele, og den er let at bruge. Det eneste minus er, at du skal oprette en bruger for at bruge den.

## 4. Plotaroute

[plotaroute.com](https://www.plotaroute.com/) er en gratis verdensomspændende online ruteplanlægger til gang, løb og cykling. Sitet gør det enkelt præcist at planlægge, måle og dele ruter, samtidig med at det tilbyder nogle unikke og avancerede funktioner.

{% include figure image_path="/assets/images/blog/ruteplanner-plotaroute.png" caption="På Plotaroute kan ud ganske gratis oprette en profil. Der er et utal af værktøjer i den gratis version, som gør brugen af Plotaroute til en virklig god oplevelse til ruteplanlægningen." alt="plotaroute løbeplanlægning" %}

Plotaroute er den bedste ruteplanlægger til løb, jeg er stødt på. Den har virkelig mange avancerede features, og man kan se selv de mindste stier på sitet. Det er let at eksportere GPS-tracket, og importere det i fx Garmin Connect.

## 5. Vandreplanen.dk

[Kim Clausen](https://www.facebook.com/groups/980607715800432) har lanceret [vandreplanen.dk](https://vandreplanen.dk/), som ser ud til at kunne blive et glimrende værktøj til ruteplanlægning. Du kan både bruge værktøjet til løbeture, men det er særligt målrettet mod vandrere, som typisk har følgende spørgsmål:

- Hvor kan og må jeg sove?
- Hvor kan jeg få drikkevand?
- Hvad er mulighederne for at proviantere langs ruten?
- Hvad er en god og flot rute?
- Hvor er der toiletter?

Ofte skal man balancere forskellige hjemmesider for at få svar på alle spørgsmålene, når man planlægger en vandretur i Danmark. Vandreplanen.dk er et forsøg på at samle informationerne i en løsning. 

Vandreplanen er baseret på [OpenStreetMaps.org](http://openstreetmaps.org/). OpenStreetMaps.org indeholder det grundlægende kortmateriel, og frivillige indtegner faciliteter.

På Vandreplanen.dk kan du få vist faciliteter på kortet. Du kan eksportere den indtegnede rute som en GPX-fil, som du kan eksportere. Jeg synes det var lidt besværligt at finde ud af nøjagtig, hvordan jeg sletter Waypoints igen, som jeg ikke skulle bruge alligevel, men jeg skal sikkert bare øve mig lidt.

## Konklusion

Jeg bruger altid selv Garmin Connect, hvis jeg skal lave en relativ enkel rute. Hvis jeg skal lave en lidt mere avanceret rute, hvor jeg har brug for at se de mindste stier, så er Plotaroute helt genial.

Hvad er dine erfaringer med ruteopmålere til løbetræning?
