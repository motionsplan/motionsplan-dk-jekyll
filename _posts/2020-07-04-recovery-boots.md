---
title: "Recovery Boots: Er vakuum bukser effektiv restitution?"
permalink: /recovery-boots-restitution/
language: da
header:
  overlay_image: https://hips.hearstapps.com/hmg-prod.s3.amazonaws.com/images/normatec-livingroom-boots-overhear-1574756535.jpg
  teaser: https://hips.hearstapps.com/hmg-prod.s3.amazonaws.com/images/normatec-livingroom-boots-overhear-1574756535.jpg
  caption: Er recovery boots effektiv restitution?
category:
  - Viden om
tags:
  - restitution
  - recovery boots
  - vakuumbukser
  - kompressionsbukser
  - kompression
last_modified_at: 2020-07-04T08:12:14Z
toc: true
feature_row:
  - image_path: https://cdn.shopify.com/s/files/1/0552/7358/6897/products/Optima-Sport-Recovery-Boots-Battery-saet-8-kamre_2000x.jpg?v=1615362661
    alt: "Optima Sport Recovery Boots Ultima K8 – komplet sæt"
    title: "Optima Sport Recovery Boots Ultima K8 – komplet sæt"
    excerpt: "Ultima K8 er velegnet til alle programmer. Støvlen giver en mere dybdegående massage, end vores andre støvler, da kamrene er mindre og derfor kan arbejder sig mere ned i muskulaturen."
    url: https://www.partner-ads.com/dk/klikbanner.php?partnerid=28187&bannerid=55636&htmlurl=https://www.optimasport.dk/produkt/koeb-recovery-boots-og-opnaa-hurtigere-restitution/
    btn_label: "Pris hos optimasport.dk*"
    btn_class: "btn--success"
  - image_path: https://yourboots.dk/wp-content/uploads/2019/06/yourboots_model_ultimate.jpg
    alt: "Yourboots.dk vakuumbukser og recovery boots"
    title: "Vakuumbukser og recovery boots"
    excerpt: "Yourboots.dk har et stort udvalg i vakuumbukser og recovery boots. Der er både versioner, du kan bruge til at rejse eller større setups til hjemmetræning og restitution."
    url: https://www.partner-ads.com/dk/klikbanner.php?partnerid=28187&bannerid=71899&htmlurl=https://yourboots.dk/en/product/recovery-boots-model-ultimate/
    btn_label: "Pris hos yourboots.dk*"
    btn_class: "btn--info"
---

Recovery boots markedsføres i øjeblikket både til motionister og eliteidrætsudøvere som en måde at forbedre restitutionen på. Recovery boots er en slags kompressionsbukser med luft, som også kaldes: vakuum støvler eller vakuum bukser.

Recovery boots kaldes også _intermittent pneumatic compression (IPC)_ på engelsk. Ideen er at man tager en stor støvle på benet, hvor der vil blive pumpet luft ind med jævne mellemrum, så du får en blanding af kompression og massage.

Forskellige kompressionsmekanismer - bl.a. Recovery Boots - har i flere år været brugt på hospitaler for at behandle dårlig blodcirkulation, lymfedrænage, hævelser, åreknuder og smerter i benene (Morris et al 2010). 

Efterhånden er _recovery boots_ kommet ned i et prisleje, hvor den almindelige motionist også kan være med, og man kan hurtigt blive lokket til at afprøve teknikken.

Det lyder også rigtig tillokkende at ligge efter træning i et apparat, som giver en massage, og hvor det er tydeligt, at man er i gang med noget vigtigt, så man slipper for at tage opvasken.

## Hvordan virker kompressionsbukserne med luft?

Recovery Boots øger via kompression blodcirkulationen. I praksis kommer der luft ind i vakuum strømpen, og derved understøtter den pulserende kompression det venøse tilbageløb til hjertet. 

Ved at presse den venøse væske i benet tilbage, øges blodgennemstrømningen omkring muskulaturen. Den øgede blodgennemstrømning medfører teoretisk set, at der kan komme en større mængde ilt og næringsstoffer til genopbygning af musklerne efter træning.

Teoretisk set bliver depoterne også fyldt hurtigere op, hvilket fremmer restitutionsprocessen.

Lad os kigge på løfterne bag leverandørerne af recovery boots.

## Den påståede effekt af recovery boots

Effekten af recovery boots markedsføres nemlig meget kraftigt:

> 20 minutters behandling giver samme effekt som op til 48 timers passiv restitution.

--- <cite>[Løberen](https://www.loberen.dk/Optima-Recovery-Boots)</cite>

Det er noget af et løfte, og rationalet bagved løftet er følgende:

> Den mængde blod, der flyttes ved en behandling på 20 minutter svarer til den mængde, du vil flytte ved mellem 12 og 48 timers passiv restitution. Der er med andre ganske stor gevinst ved at smide benene i et par Recovery Boots og lade dem arbejde med din restitution.

--- <cite>[Løberen](https://www.loberen.dk/Optima-Recovery-Boots)</cite>

Mit bedste bud er at det er en meningsløs påstand. Man kan ikke flytte lige så meget blod rundt på 20 minutter ved at sidde stille, som man ville på 12 timer ved passiv restitution, hvis hjertet ikke slår hurtigere.

Det er ikke nok at få blodet tilbage til hjertet. Det skal jo også ud i systemet igen.

Jeg har skrevet til Løberen for at få underbygget deres påstand om, at recovery boots på 20 minutter kan sørge for at flytte lige så meget blod rundt i kroppen som man kan ved 12 timers passiv restitution. 

Leverandørerne af recovery boots lover altså, at de kan hjælpe med at fjerne affaldsstoffer og genoprette den naturlige forsyning af ilt og blod til musklerne. 
 
- Bedre resultater fordi du får hurtigere restitution
- Lettere ben dagene efter en hård træning
- Forebyggelse eller forkortelse af skadesperioder fordi du kan øge blodgennemstrømnngen

Helt ude af kontekst, så lover Løberen også “Mere effektiv træning og dermed mindre tidsforbrug”, men det giver i denne sammenhæng slet ikke mening, for du skal jo bruge tid efter træningen på at sidde uden at kunne røre dig i vakuum bukserne, så det må tælles med til træningen.

Recovery boots skulle altså flytte mere blod rundt i systemet. Spørgsmålet er om hvor godt recovery boots rent faktisk virker på restitutionen, hvis vi kigger på videnskaben?

## Virker recovery boots på restitutionen?

Hanson et al (2013) fandt at koncentrationen af laktat i blodet var lavere 20 minutter efter en knaldhård 30 sekunders all-out Wingate cykeltest end ved passiv restitution, men der var ingen forskel i forhold til aktiv restitution. Martin et al (2015) fandt først forskel efter 25 minutter efter efter udførelsen af anaerobe øvelser. 

Keck et al (2015) undersøgte et 90 minutters cykeleksperiment, hvor meningen var at tømme glykogenlagrene. I op til 25 minutter fandt studiet ikke nogen forskel i laktatfjernelse med en vakuum støvle i forhold til passiv restitution. Martin et al (2015) fandt heller ikke at en vakuum støvler kunne forbedre en efterfølgende anaerob præstation.

Hvis man bruger recovery boots i længere tid efter træningen, så kan det se ud til, at laktat fjernes hurtigere, men Moraska (2011) indikerer at at laktatophobning ikke forårsager yderligere ødelæggelse af musklerne, som man tidligere har troet, så har det ikke i sig selv så stor effekt at forbedre fjernelsen af laktat.

Marcello et al (2019) undersøgte recovery boots som en restitutionsmetode mellem to submaksimale cykelture. Her fandt man faktisk at laktatophobningen i anden cykeltur var højere efter at have brugt støvlerne som restitution.

## Hvem er recovery boots for?

Recovery Boots henvender sig til løbere, cykelryttere eller andre idrætsudøvere, der gerne vil være i stand til at restituere hurtigere mellem sine træningspas.

Jeg synes ikke, jeg kunne finde evidens i videnskaben på, at det rent faktisk er pengene værd i forhold de målepunkter, der blev brugt i studierne.

Men det er faktisk ganske behageligt at sidde med vakuumbukserne på. Jeg har ikke selv investeret i et par, for jeg har mange andre parametre ved min træning, jeg først skal have optimeret, før de vil give nogen effekt.

Det er ikke recovery boots du først skal tilføje til arsenal, hvis du vil optimere din træning og restitution.

Først skal du sørge for at optimere din træning, kost og søvn. Når du har styr på de parametre, så kan du begynde at kigge på hjælpemidler. 

Jeg har tidligere skrevet om [kompressionsstrømper som tilsyneladende har vist en bedre effekt på restitution]({% link _posts/2010-07-11-kompressionsstroemper-en-god-ide.md %}), og de er noget billigere at købe med nogenlunde samme påståede effekt.

Jeg har skrevet et andet indlæg om, [hvad restitutionstiden er, og hvordan du hurtigst restituerer fra træning]({% link _posts/2020-05-28-restitutionstid-alder.md %}).

Det skal selvfølgelig være dig frit for at købe recovery boots, hvis du synes de er behagelige at have på efter træning, og du får en god fornemmelse i kroppen. Du kan fx tjekke **hvad priserne på _recovery boots_** er hos [yourboots.dk](https://www.partner-ads.com/dk/klikbanner.php?partnerid=28187&bannerid=71899&htmlurl=https://yourboots.dk/valg-af-maskine/){:rel="nofollow"}, hos [www.denintelligentekrop.dk](https://www.partner-ads.com/dk/klikbanner.php?partnerid=28187&bannerid=38097&htmlurl=https://www.denintelligentekrop.dk/reecover-recovery-boots-pro6-portable-6-kamre?c=6303){:rel="nofollow"} eller hos [optimasport.dk](https://www.partner-ads.com/dk/klikbanner.php?partnerid=28187&bannerid=55636){:rel="nofollow"}.

## Køb recovery boots og vakuum bukser

{% include feature_row type="left"  %}

## Referencer
<details markdown="1">
  <summary>Se referencer om vakuumbukser og recovery boots</summary>

- Keck, Nathan A., John S. Cuddy, Walter S. Hailes, Charles L. Dumke, og Brent C. Ruby. 2015. “Effects of Commercially Available Pneumatic Compression on Muscle Glycogen Recovery after Exercise”. Journal of Strength and Conditioning Research 29 (2): 379–85. <https://doi.org/10.1519/JSC.0000000000000772>.
- Kevin Stetter, Emily Hanson. 2013. “An Intermittent Pneumatic Compression Device Reduces Blood Lactate Concentrations More Effectively Than Passive Recovery after Wingate Testing”. Journal of Athletic Enhancement 02 (03). <https://doi.org/10.4172/2324-9080.1000115>.
- MARCELLO, RICHARD T., LUCAS FORTINI, og BEAU KJERULF GREER. 2019. “Intermittent Pneumatic Compression Boot Use Elevates Blood Lactate During Subsequent Exercise”. International Journal of Exercise Science 12 (2): 385–92.
- Martin, Jeffrey S., Zachary D. Friedenreich, Alexandra R. Borges, og Michael D. Roberts. 2015a. “Acute Effects of Peristaltic Pneumatic Compression on Repeated Anaerobic Exercise Performance and Blood Lactate Clearance”. Journal of Strength and Conditioning Research 29 (10): 2900–2906. <https://doi.org/10.1519/JSC.0000000000000928>.
- Moraska, Albert. 2011. “Massage and Lactate Clearance”. Medicine and Science in Sports and Exercise 43 (4): 738; author reply 739. <https://doi.org/10.1249/MSS.0b013e3182078709>.
- Morris, Rhys J., og John P. Woodcock. 2010. “Intermittent Pneumatic Compression or Graduated Compression Stockings for Deep Vein Thrombosis Prophylaxis? A Systematic Review of Direct Clinical Comparisons”. Annals of Surgery 251 (3): 393–96. <https://doi.org/10.1097/SLA.0b013e3181b5d61c>.
- Overmayer, Ryan G., og Matthew W. Driller. 2018. “Pneumatic Compression Fails to Improve Performance Recovery in Trained Cyclists”. International Journal of Sports Physiology and Performance 13 (4): 490–95. <https://doi.org/10.1123/ijspp.2017-0207>.
- WINKE, MOLLY, og SHELBY WILLIAMSON. 2018. “Comparison of a Pneumatic Compression Device to a Compression Garment During Recovery from DOMS”. International Journal of Exercise Science 11 (3): 375–83.
</details>
