---
title: &title "IMTP-test: Mål din maksimale styrke og eksplosivitet"
seo_title: " IMTP-test: Mål styrke og eksplosivitet (Guide)"
excerpt: Mål din styrke med IMTP-testen. Få indsigt i din eksplosivitet og rate of force development – opdag hvordan du udfører testen korrekt og forbedrer din træning.
description: Mål din styrke med IMTP-testen. Få indsigt i din eksplosivitet og rate of force development – opdag hvordan du udfører testen korrekt og forbedrer din træning.
permalink: /imtp-test/
language: da
header:
  teaser: https://i.ytimg.com/vi/3BimzkoaFis/hqdefault.jpg
category:
  - Træning
  - Eksplosivitet
tags:
  - test
  - træning
  - eksplosivitet
  - styrketest
  - styrketræning
meta:
  name: IMTP-test
  measures: styrke og RFD
  equipment: se testbeskrivelse
  max: maksimal test
  type: styrke og eksplosivitet
  description: Isometrisk styrketest, der måler, hvor hurtigt du udvikler kraft og din maksimale kraft.
last_modified_at: 2025-04-14T08:14:14Z
---

Vil du måle din maksimale styrke og kraftudvikling på en sikker og præcis måde? IMTP-testen er en af de mest anvendte metoder i forskning og træning til at vurdere eksplosivitet og styrke.

_Isometric mid-thigh pull test_ er en effektiv og pålidelig måde at teste maksimal styrke og [rate of force development (RFD)](/rate-of-force-development/).

Forskning har vist, at præstationsvariabler fra IMTP-testen korrelerer med fx lodret spring og sprinthastighed.

IMTP-testen er en sikrere og mere tidseffektiv metode end [traditionel 1RM-test](/rm-maxtest/), og den er lettere at bruge med folk, der ikke har trænet så længe. 

Når IMTP-testen udføres skal du sørge for at standardisere protokollen for at få de mest pålidelige data.

## Hvad er Isometric Mid-Thigh Pull (IMTP)?

I en maksimal isometrisk kraftudvikling kan du producere en større kraft end en maksimal koncentrisk handling. Derfor bruges det isometriske mid-thigh pull (IMTP) ofte til at måle maksimal styrke i både forskning og som test i træning.

IMTP'en kræver, at en person trækker i en fast vægtstang med maksimal indsats i 3-5 sekunder.

{% include video provider="youtube" id="3BimzkoaFis" %}

## Hvad måler en IMTP-test?

Når testen udføres oven på en kraftplade, kan testen kvantificere _peak force_, _relative force_, _rate of force development (RFD)_ og _time to peak force_.

{% include concept.html concept="rate_of_force_development" %}
{% include concept.html concept="peak_force" %}
{% include concept.html concept="time_to_peak_force" %}

## Sådan findes startposition i testen

**Den rigtige startposition** i IMTP-testen er, at vægtstangen skal være cirka midt på på låret.

Positionen ligner en af positionerne i de olympisk løft. Det er ikke slutningen på et dødløft eller et rack pull.

Løfterne skal holde overkroppen nogenlunde oprejst med en lille bøjning i knæene. Det skal være komfortabelt, så løfteren kan løfte med maksimal kraft. Stillingen er som andet træk i et olympisk clean.

{% include figure image_path="/assets/images/blog/imtp-position.jpg" caption="Startpositionen i IMTP minder om det andet træk i _cleans_. Kilde: Comfort et al(2018)" %}

Fødderne er nogenlunde i hoftebredde og armene er strakte. Hvis kroppen ændrer position eller grebet ændrer sig undervejs, er det vanskeligt at gentage testen.

**Grebet** skal være et _låsegreb_ med den ene hånd vendt, eller det kan være nødvendigt at bruge straps, hvis det er vanskeligt at holde godt nok fast. Vi vil gerne måle _power_ i benene, og grebsstyrken kan være en begrænsende faktor.

Når atleten er **klar til at trække**, så skal de trække hårdt og hurtigt med det samme. Selvom atleten har 3-5 sekunder til at lave trække maksimalt, så skal atleten trække maksimalt fra starten af løftet. Derved får vi også målt _rate of force development (RFD)_, hvilket er et mål for atletens eksplosivtet.

Vi har på Vejle Idrætshøjskole fået en smed til at konstruere en vægtstang, som har en fornuftig højde. For let at kunne justere højden for løfterne bruger vi træplader til at lægge ind under fødderne på løfteren, så de kan komme i den rigtige startposition.

## Protokol - sådan udføres IMTP-testen

Det er vigtigt, at du laver protokollen ens hver gang.

Udøveren skal først og fremmest være **varmet op**. Derefter skal du give udøveren mulighed for at **øve sig på løftet**. Det kan du fx gøre med at bede dem lave tre opvarmningsløft. Løft med 50%, 70% og 90%. Så kan de øve sig i at komme i position og føle, hvordan løftet føles, inden de skal løfte med maksimal kontraktion.

Nøgleordene for instruktøren kan være følgende:

- Stil dig op på kraftplatformen, hvor lårene rører ved stangen cirka midt på lårene.
- Hold fast i stangen uden at trække.
- Skuldrene tilbage. Op med brystet. Kig lige frem.
- 3, 2, 1, Træk!

Undervejs skal du komme med opmuntringer, så vedkommende virkelig trækker igennem fra starten. Hvis atleten oplever, at de lavede et maksimalt træk, så er det ikke nødvendigt at gentage trakket.

## Sådan udføres testen i AccuPower

På Vejle Idrætshøjskole bruger vi AccuPower til at lave IMTP-tests. Vi bruger version 2.0 af deres software. Her er en kort guide, så du selv kan lave testen.

Tjek derfor først, at [indstillingerne til Accupower](/accupower-setup/) er sat korrekt.

**Vælg testen**. Du vælger `Forces Only` fra skærmbillede (sæt tiden til 6 sekunder):

{% include figure image_path="/assets/images/accupower/imtp-forces-only.png" %}

Du følger protokollen ovenfor. Når du tæller ned for løfteren fra `3-2-1-Træk!`, så plejer vi at starte selve målingen ved 1, så der er omkring 1 sekund før løfteren trækker maksimalt. Du bliver ved med at sige `Træk`, indtil halvdelen af testen er gået. Det vises med den blå bjælke.

Efterfølgende kan du se graferne for løftet, og hvordan kraften har udviklet sig undervejs.

Nu har du udgangspunkt for at få lidt data ud af testen.

## Sådan analyserer du data

Platformen giver også et svar på, hvor god du er til at få kraften til at gå direkte ned i platformen, da kraften bliver målt både på x- og y-aksen også. Derfor skal den sorte og røde linje helst være nogenlunde vandrette.

{% include figure image_path="https://www.hawkindynamics.com/hs-fs/hubfs/Screen%20Shot%202019-03-28%20at%201.01.53%20PM.png?width=1316&name=Screen%20Shot%202019-03-28%20at%201.01.53%20PM.png" %}

Du får tre nyttige oplysninger ud af en IMTP-tests.

### 1. Peak Force

I `Summary` kan du se _Max Force (N)_. Enheden er Newton, og for at få kraften i kilo, så skal du jo egentlig dele med tyngdekraften. Vi plejer at gøre hovedregningen lidt lettere ved at dele kraften målt i Newton med 10 m/s<sup>2</sup>.

{% include figure image_path="/assets/images/accupower/max-force.png" %}

Så ved du altså, hvor meget kraft du kan trække isometrisk.

### 2. Rate of Force Development (RFD)

For at få RFD skal du først analysere grafen. Moderne udstyr kan gøre dette automatisk, men i AccuPower bliver vi nødt til at analysere grafen i et andet program.

Her er et eksempel på en **vellykket kraft-kurve** fra IMTP-testen:

{% include figure image_path="https://www.hawkindynamics.com/hs-fs/hubfs/ISOPULLDRAKE.png?width=1428&name=ISOPULLDRAKE.png" %}

Her er et eksempel på et **forsøg som ikke er så godt**.

{% include figure image_path="https://www.hawkindynamics.com/hs-fs/hubfs/IMG_3121.jpg?width=1090&name=IMG_3121.jpg" caption="Hvis testen ser sådan her ud, så bør atleten få et nyt forsøg." %}

Ovenstående test er ikke vellykket fordi atleten bevæger sig inden start, og det lille dyk i kraftkurven inden den går opad er tegn på forspænding. Der bliver altså ikke trukket direkte op.

### 3. Time to Peak Force

Her skal du først analysere grafen. Oplysninger om, hvordan du gør det følger snarest.

## Konklusion

IMTP-testen er en værdifuld metode til at vurdere din maksimale styrke og eksplosivitet. Den er let at udføre, sikker, og giver data, der kan bruges til at optimere din træning. Vil du prøve testen? Kontakt din lokale træner eller testcenter for mere information.

<details markdown="1" class="references">
  <summary><h2 id="references">Referencer</h2></summary>

- [www.scienceforsport.com](https://www.scienceforsport.com/isometric-mid-thigh-pull-imtp/)
- [simplifaster.com](https://web.archive.org/web/20201122033751/https://simplifaster.com/articles/isometric-mid-thigh-pull-strength-test/){: rel="nofollow noopener" }
- Comfort, Paul & Dos'Santos, Thomas & Beckham, George & Stone, Michael & Guppy, Stuart & Haff, Guy. (2018). Standardization and Methodological Considerations for the Isometric Midthigh Pull. Strength and Conditioning Journal. 41. 1.
</details>
