---
title: &title "Isometric Mid-Thigh Pull (IMTP) – Test din styrke"
seo_title: " IMTP-test: Mål maksimal styrke og eksplosivitet"
excerpt: Læs hvordan IMTP-testen måler maksimal kraft og eksplosivitet gennem Rate of Force Development (RFD). Se hvordan du udfører testen, og hvad resultaterne betyder.
description: Læs hvordan IMTP-testen måler maksimal kraft og eksplosivitet gennem Rate of Force Development (RFD). Se hvordan du udfører testen, og hvad resultaterne betyder.
permalink: /imtp-test/
language: da
header:
  teaser: https://i.ytimg.com/vi/3BimzkoaFis/hqdefault.jpg
category:
  - Træning
  - Eksplosivitet
tags:
  - træning
  - test
  - eksplosivitet
  - styrketest
  - styrketræning
meta:
  name: IMTP-test
  measures: styrke og RFD
  equipment: se testbeskrivelse
  max: maksimal test
  type: styrke og eksplosivitet
  description: Isometrisk styrketest, der måler, hvor hurtigt du udvikler kraft og din maksimale kraft.
last_modified_at: 2021-10-14T08:14:14Z
toc: true
feature_row:
  - url: https://www.partner-ads.com/dk/klikbanner.php?partnerid=28187&bannerid=57950&htmlurl=https://www.saxo.com/dk/besat-af-traening_mia-beck-lichtenstein_haeftet_9788777068515
    image_path: https://cdn6.tales.dk/00002/10544/cover.20160910.jpg
    title: "Besat af træning"
    excerpt: "Denne bog er den første på dansk, der omhandler den overdrevne og ekstreme træningsiver, som i nogle tilfælde kan udvikle sig til en negativ afhængighedstilstand. Bogen er skrevet af Mia Beck Lichtenstein."
    btn_class: btn--danger
    btn_label: Læs mere
    rel: sponsored nofollow noopener
  - url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/find-traeningsbalancen_mia-beck-lichtenstein_epub_9788771581973
    image_path: https://imgcdn.saxo.com/_9788771581973/0x500
    title: "Find træningsbalancen"
    excerpt: "Er du vild med sport, at bruge kroppen, træne målrettet og konkurrere? Giver motion og idræt dig glæde og energi? Men sker det også at træningen styrer dit liv? Eller at du træner , selvom du har smerter og ved, at du burde lade være?"
    btn_class: btn--danger
    btn_label: Læs mere
    rel: sponsored nofollow noopener
---

Vil du måle din maksimale styrke og kraftudvikling på en sikker og præcis måde? IMTP-testen er en af de mest anvendte metoder i forskning og træning til at vurdere eksplosivitet og styrke.

Den _isometric mid-thigh pull test_ er en effektiv og pålidelig måde at teste maksimal styrke og rate of force-developement.

Forskning har vist, at præstationsvariabler fra IMTP-testen korrelerer med fx lodret spring og sprinthastighed.

IMTP-testen er en sikrere og mere tidseffektiv metode end [traditionel 1RM-test](/rm-maxtest/), og den er lettere at bruge med folk, der ikke har trænet så længe. 

Når IMTP-testen udføres skal du sørge for at standardisere protokollen for at få de mest pålidelige data som muligt.

## Hvad er Isometric Mid-Thigh Pull (IMTP)?

I en maksimal isometrisk kraftudvikling kan du producere en større kraft end en maksimal koncentrisk handling. Derfor bruges det isometriske mid-thigh pull (IMTP) ofte til at måle maksimal styrke i både forskning og som test i træning.

IMTP'en kræver, at en person trækker i en fast vægtstang med maksimal indsats i 3-5 sekunder.

{% include video provider="youtube" id="3BimzkoaFis" %}

## Hvad måler IMTP?

Når testen udføres oven på en kraftplade, kan testen kvantificere _peak force_, _relative force_, _[rate of force development](/rate-of-force-development/)_ (RFD) og _time to peak force_.

{% include concept.html concept="rate_of_force_development" %}
{% include concept.html concept="peak_force" %}
{% include concept.html concept="time_to_peak_force" %}

## Sådan findes startposition i testen

**Den rigtige startposition** i IMTP-testen er, at vægtstangen skal være cirka midt på på låret.

Positionen ligner en af positionerne i de olympisk løft. Det er ikke slutningen på et dødløft eller et rack pull.

Løfterne skal holde overkroppen nogenlunde oprejst med en lille bøjning i knæene. Det skal være komfortabelt, så løfteren kan løfte med maksimal kraft.

{% include figure image_path="https://pbs.twimg.com/media/EDo8b6AXoAAosQw.jpg" caption="Startpositionen i IMTP-testen." %}

Fødderne er nogenlunde i hoftebredde og armene er strakte. Hvis kroppen ændrer position eller grebet ændrer sig undervejs, er det vanskeligt at gentage testen. Det kan være nødvendigt at bruge straps, hvis man primært vil måle _power_ i benene, da grebsstyrken kan være den begrænsende faktor.

Når atleten er **klar til at trække**, så skal de trække hårdt og hurtigt med det samme. Selvom atleten har 3-5 sekunder til at lave løftet, så skal der løftes maksimalt fra starten af løftet. Derved får man også målt _rate of force development_, hvilket kan være interessant over tid.

Vi har på Vejle Idrætshøjskole fået en smed til at konstruere en vægtstang, som har en fornuftig højde. For let at kunne justere højden for løfterne bruger vi træplader til at lægge ind under løfteren, så de kan komme i den rigtige startposition.

## Protokol - sådan udføres IMTP

Det er vigtigt, at du laver protokollen nogenlunde på samme måde hver gang.

Udøveren skal først og fremmest være **varmet op**. Derefter skal du give udøveren mulighed for at **øve sig på løftet**. Det kan du fx gøre med at bede dem lave tre opvarmningsløft. Løft med 50%, 70% og 90%. Så kan de øve sig i at komme i position og føle, hvordan løftet føles, inden de skal løfte med maksimal kontraktion.

Nøgleordene for instruktøren kan være følgende:

- Stil dig op på kraftplatformen, hvor lårene rører ved stangen cirka midt på lårene.
- Hold fast i stangen uden at trække.
- Skuldrene tilbage. Op med brystet. Kig lige frem.
- 3, 2, 1, Træk!

Undervejs skal du komme med opmuntringer, så vedkommende virkelig trækker igennem fra starten. Hvis atleten oplever, at de lavede et maksimalt træk, så er det ikke nødvendigt at gentage trakket.

## Opsætning af AccuPower kraftplatform

På Vejle Idrætshøjskole bruger vi AccuPower sammen med vores kraftplatform.

Programmet har brug for en række opsætninger for at komme i gang med testningen.

### 1. Tilslut platformen via USB

Først skal platformen tilsluttes din computer gennem USB-porten.

### 2. Find COM-porten i enhedshåndteringen

Nu skal du så finde ud af, hvilken COM-port kraftplatformen bliver tilføjet. Det kan du finde ud af gennem Enhedshåndteringen i Windows.

{% include figure image_path="/assets/images/accupower/enhedshaandtering.png" %}

### 3. Vælg COM-port i programmet

Når du har fundet COM-porten skal den vælges i programmet.

{% include figure image_path="/assets/images/accupower/com-port.png" %}

### 4. Indlæs kalibreringsfilen

Programmet skal bruge en 'Calibration file'. Vi bruger filen `D1464_2.acl`.

### 5. Sæt indstillingerne i AccuPower

Dernæst skal du sørge for at indstillingerne i programmet kan fungere i forhold til IMTP-målingerne.

{% include figure image_path="/assets/images/accupower/settings.png" %}

- Settings --> Trigger Wait At --> +/- 15% Body Weight
- Settings --> Preroll time --> 4

Husk at gemme indstillingerne, så de er der til næste gang.

## Sådan udføres testen i AccuPower

Så er du klar til at lave testen. Det gør du fra dette skærmbillede:

{% include figure image_path="/assets/images/accupower/imtp-forces-only.png" %}

Du følger protokollen ovenfor. Når du tæller ned for løfteren fra `3-2-1-Træk!`, så plejer vi at starte selve målingen ved 1, så de kun starter kort tid før vedkommende skal trække maksimalt.

Efterfølgende kan du se graferne for løftet, og hvordan kraften har udviklet sig undervejs.

I `Summary` kan du se _Max Force (N)_. Enheden er Newton, og for at få kraften i kilo, så skal du jo egentlig dele med tyngdekraften. Vi plejer at gøre hovedregningen lidt lettere ved at dele kraften målt i Newton med 10 m/s<sup>2</sup>.

{% include figure image_path="/assets/images/accupower/max-force.png" %}

Så ved du altså, hvor meget du kan trække.

Platformen giver også et svar på, hvor god du er til at få kraften til at gå direkte ned i platformen, da kraften bliver målt både på x- og y-aksen også.

## Konklusion

IMTP-testen er en værdifuld metode til at vurdere din maksimale styrke og eksplosivitet. Den er let at udføre, sikker, og giver data, der kan bruges til at optimere din træning. Vil du prøve testen? Kontakt din lokale træner eller testcenter for mere information.

<details markdown="1" class="references">
  <summary><h2 id="references">Referencer</h2></summary>

- [www.scienceforsport.com](https://www.scienceforsport.com/isometric-mid-thigh-pull-imtp/)
- [simplifaster.com](https://simplifaster.com/articles/isometric-mid-thigh-pull-strength-test/)
</details>
