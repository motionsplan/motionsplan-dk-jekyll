---
title: &title "Pulsure - begynderguide til alt du skal vide"
permalink: /pulsure/
language: da
header:
  teaser: https://images.unsplash.com/photo-1534368959876-26bf04f2c947?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Styrketræning
  - Træningsprogrammer
tags:
  - træningsprogram
  - træning
  - styrketræning
  - programanmeldelse
last_modified_at: 2022-01-27T22:21:26Z
---

PULSURE – ALT DU BEHØVER AT VIDE:
Et pulsur kaldes også tit et løbeur, men det kan sagtens bruges til andet end løb. Her finder du alt, der er værd at vide om pulsure
Når folk starter med at løbe, køber de sig ofte fattige i udstyr og den allerdyreste post er tit pulsuret. Det er der ikke nødvendigvis en god grund til.

Sådan ganske kort, så er et pulsur ikke nødvendigt for at løbe. Slet ikke for at starte med at løbe. Men det kan være et rigtigt godt redskab, hvis du vil forbedre dit løb og for den seriøse løber, er det uvurderligt. Mange har også glæde af deres pulsur, når de vil til at løbe hurtigere.

Skal en nybegynder så have et pulsur? Mit korte svar er "det er slet ikke nødvendigt, men for nogle er det motiverende at have logget alle data om ens løbetur – og hvis det kan motivere dig, til at løbe, så køb et pulsur".

PULSURE HISTORIEN
Et pulsur bliver betegnet sådan fordi det måler din puls. For blot få år siden, var der ikke indbygget GPS i pulsure / løbeure, men det er mere reglen end undtagelsen i dag. Så dengang havde man et pulsur og nogle havde også en GPS. Men udviklingen indenfor dét, der populært kaldes "Wearable Technology" er gået så hurtigt, at du i dag næsten altid har både pulsmåler og GPS i dit løbeur.

Wearable Technology kan oversættes med noget, der ligner "teknologi, man kan tage på". Sandsynligvis har vi kun lige set toppen af isbjerget, hvad det angår. Man kan forvente sig skibriller, hvor man kan aflæse hastighed, pistekortet og sågar, hvor ens andre venner befinder sig på bjerget. På samme måde kan man forestille sig, at man får løbebriller, hvor man kan se hastighed, puls og hvor langt man har løbet m.m. I øjeblikket er det primært skridttæller, puls og GPS, der er i vores aktivitetsure/sportsure, men med tiden følger nok meget mere.

Et pulsur er et fantastisk værktøj til at optimere din træning. Det er det, fordi din puls er den bedste måde at skræddersy et træningsprogram på. Nogle kan nemt løbe en 5 km på 20 minutter, men for andre er det nærmest umuligt. Så at lægge et træningsprogram, hvor der står "løb 8 km på 35 minutter" er fint for nogle, nemt for andre og umuligt for atter andre. Derimod vil det give mening at skrive "løb 8 km med en 80% af din max-puls. For nogle er max-puls 210 for andre 190, så derfor giver den slags træningsprogram mere mening.

PULSURE PRODUCENTER
Der er mange producenter af pulsure, men hvis vi skal være helt ærlige, så er der kun en håndfuld seriøse producenter, som bliver markedsført og som det er værd at beskæftige sig med. Her er de mest populære:

Polar
Garmin
TomTom
Suunto
Skal jeg være ærlig, så mener jeg, at der ikke er den store forskel på dem, men som med så meget andet, så er der meget religion over det her. Der er også dét i det, at har du først løbet med ét Garmin løbeur, så er det jo nemmere at sætte sig ind i, hvordan et andet Garmin løbeur virker. Så tit holder folk fast i det samme mærke.

Jeg har prøvet Polar, Garmin og Suunto og løber i øjeblikket ikke med pulsur (jeg er slet ikke på så avanceret et niveau, at det er nødvendigt). Men det pulsur, jeg har lige nu er et Garmin Forerunner 220. Jeg synes, det er rimeligt i pris og nemt at finde ud af.

PULSUR TIL EN BEGYNDER
Er du erfaren løber, så ved du garanteret selv, hvilket pulsur, du gerne vil have (da du nok har prøvet 1-2 ure før).

Min subjektive anbefaling er at du bør købe dig et Garmin Forerunner 230. Det kan du sagtens have i mange år.

Mange bruger jo deres smartphone til at løbe med. Den har indbygget GPS. Så du kan måske nøjes med at købe en Bluetooth pulsmåler (mener de skal hedde Bluetooth Smart 4 for at kunne overføre til de mest gængse nye smartphones). Sådan en kan du få for omkring 500,-.

Pulsure – bedst i test
Gennem tiden er der lavet rigtigt mange tests af pulsure. Disse tests er udført af mange forskellige og fælles for dem alle er, at det er forbrugere, journalister og nørder. De tester det tit meget forskelligt. Forbrugerne tester ud fra deres behov. En løber har et andet behov end f.eks. en cykelrytter. De er begge forbrugere, men har måske to forskellige krav til deres pulsur.

Så løberen vil måske synes ét pulsur er fantastisk, hvor cykelrytteren til gengæld synes, det ur ikke lever op til forventningerne. Journalister kigger tit på pris, funktioner og brugervenlighed. De tester det typisk 1-3 dage og finder ikke ud af, hvordan det fungerer, når det er 6 måneder gammelt og evt. skal opdateres. Eller hvordan det er at synkronisere jævnligt med computeren. De tester typisk "sådan er det sprit-nyt og testet på to løbeture". Derfor vil avisernes tests typisk ikke vise et retvisende billede af den langvarige brug af pulsuret.

Og så er der nørderne. Både sportsørderne og teknik-nørderne. Sportsnørderne udfører tit en god test, da de kigger på uret med "sportsøjne". Til gengæld tester de næsten kun deres eget pulsur, så vi får det ikke sat op mod andre pulsure i samme prisklasse i deres test og det er virkeligt en skam, for deres tests er grundige og relevante.

Tekniknørderne kigger ofte på skærmens kvalitet, nøjagtigheden, batterilevetiden og muligheder for at eksportere dine data i forskellige formater. Det er typisk tekniske folk, der også løber eller cykler, som virkeligt nørder deres pulsur. Det er rigtigt gode inputs, de kommer med, men ligesom sportsnørderne anmelder de som regel kun deres eget ur og dermed får vi igen ikke sammenlignet med "konkurrerende" pulsure / alternativer i samme prisklasse.

HVORDAN FINDER MAN SÅ DET BEDSTE PULSUR?
Min anbefaling er at man taler med folk, der dyrker samme sport og beder om deres anbefalinger. Det har jeg klart fået bedste respons på. Man finder ofte store online fællesskaber indenfor ens sport på Facebook.

DU KAN BRUGE PULSURET TIL ANDET END LØB
Er man nysgerrig, kan man jo tracke hvordan ens puls opfører sig i andre situationer som f.eks. skiløb, havearbejde, under sex, hvis man giver blod, til tandlægebehandling, under massage (kan i øvrigt varmt anbefale denne klinik til massage i København) eller en skønhedsbehandling som dem man får ved Derma Lab. Det er ikke brugbar viden, men sjovt at se, om ens puls bliver påvirket af situationen.
