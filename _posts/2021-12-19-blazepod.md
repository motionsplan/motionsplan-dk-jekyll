---
title: &title "Blazepod: Træn reaktionsevne og beslutningstagning"
seo_title: "Blazepods: Hvordan virker de (anmeldelse opdateret 2025)"
excerpt: BlazePod er en sjov træningsmakker. Her kan du arbejde med beslutningstagning, reaktionsevne, balance og hurtighed. Det allerbedste er, at du selv kan udtænke tests og træningsøvelser.
description: På udkig efter en ærlig anmeldelse af Blazepods? Vi har testet, hvordan Blazepods kan bruges til at træne beslutningstagning, reaktionsevne og hurtighed.
permalink: /blazepod/
language: da
header:
  teaser: https://cdn.shopify.com/s/files/1/0353/2678/7628/files/urn_aaid_sc_US_4464b1bf-4b7e-4373-afec-49273d6331a9.png?v=1603613823
category:
  - Udstyr & Teknologi
tags:
  - træning
last_modified_at: 2022-11-27T08:14:14Z
toc: true
faq:
  - question: "Virker BlazePod i frostvejr?"
    answer: "Jeg havde BlazePod liggende i bilen i -7 graders frost. Da jeg tog dem i brug, så var der nogle pods, der havde vanskeligt ved at connecte. Jeg lod dem få stuetemperatur og ladede dem alle op, og så virkede alle igen. Men du kan nok hverken regne med pods eller din telefon, hvis det er meget koldt udenfor."
  - question: "Hvorfor slukker min BlazePod ikke, når jeg rører den?"
    answer: "Du kan slukke BlazePods både med fødderne, hænderne, bolde og ketsjere. Sommetider så slukker BlazePod ikke med det samme. Det kræver lidt øvelse at 'tappe' den. Det hjælper ikke at trykke hårdere, men hvis du 'tapper' den, så slukker de ret pålideligt."
  - question: "Skal jeg bruge appen, og koster den noget?"
    answer: "Du skal bruge Blazepod-appen for at bruge dem. Appen er gratis. Der er mange forudprogrammerede ting i appen, og du kan lave dine egne udfordringer. De forventer i fremtiden at lave en abbonnementsløsning på nogle af de nyudviklede fysiske tests."
  - question: "Hvor kan jeg købe Blazepods billigst?"
    answer: "De forskellige forhandlere har hele tiden nye priser. Jeg har fundet gode priser hos [Den Intelligente Krop](https://www.denintelligentekrop.dk/udstyr/traeningsudstyr/blazepod){: rel='sponsored nofollow noopener' }, [Apuls](https://apuls.dk/brands/blazepod){: rel='sponsored nofollow noopener' } og [Medic Sport](https://medicsport.dk/brands-medicsport/brands/blazepod)."
feature_row:
  - image_path: https://m2.apuls.dk/media/catalog/product/4/0/400500012_1.jpg
    url: https://www.partner-ads.com/dk/klikbanner.php?partnerid=28187&bannerid=46187&htmlurl=https://apuls.dk/blazepod-trainer-kit-6-stk
    title: Blazepod Trainer Kit
    excerpt: Blazepod Trainer Kit er et rigtig godt startsæt. Her får du 6 Blazepods og en smart taske, du kan transportere dine pods i.
    rel: sponsored nofollow noopener
    btn_label: Tjek prisen
    btn_class: btn--success
feature_row_adapter:
  - image_path: https://www.denintelligentekrop.dk/media/catalog/product/cache/1/image/960x/9df78eab33525d08d6e5fb8d27136e95/b/l/blazepod-functional-kit-800x800.jpg
    url: https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/blazepod-functional-adapter-kit
    title: Blazepod Functional Adapter Kit
    excerpt: Uendelig kreativitet med unikt designede Pod-adaptere, der giver løsninger til utallige scenarier og omgivelser. Bind dine pods til noget, eller sæt dem fast på vinduer og spejle.
    rel: sponsored nofollow noopener
    btn_label: Tjek prisen
    btn_class: btn--success
  - image_path: https://www.denintelligentekrop.dk/media/catalog/product/cache/1/image/960x/9df78eab33525d08d6e5fb8d27136e95/b/l/blazepod-cone-adapter-800x800.jpg
    url: https://www.partner-ads.com/dk/klikbanner.php?partnerid=28187&bannerid=38484&htmlurl=https://www.denintelligentekrop.dk/blazepod-cone-adapter-kit
    title: Blazepod Cone Adapter Kit
    excerpt: Løft dine Blazepods fra jorden, og fastgør dem oven på kegler til sportstræning med BlazePod universal kegleadapteren.
    rel: sponsored nofollow noopener
    btn_label: Tjek prisen
    btn_class: btn--success
---

BlazePod er en sjov træningsmakker. Her kan du arbejde med beslutningstagning, reaktionsevne, balance og hurtighed. Det allerbedste er, at du selv kan udtænke tests og træningsøvelser.

Blazepod er et lysbaseret træningssystem, hvor du kan lave konkurrencer i beslutningstagning, reaktionsevne, overblik og hurtighed. BlazePod består af en række lyssignaler, som kan programmeres til at lyse i forskellige farver og på forskellige måder.

{% include figure image_path="https://cdn.shopify.com/s/files/1/0353/2678/7628/files/urn_aaid_sc_US_4464b1bf-4b7e-4373-afec-49273d6331a9.png?v=1603613823" alt="Kvinde trykker på Blazepod" %}

Du kan både bruge Blazepods individuelt eller med grupper, hvor I konkurrerer mod hinanden.

{% include feature_row id="feature_row" type="left" %}

## Hvad er BlazePods?

BlazePod er ganske enkelt nogle små enheder, som kan lyse i forskellige farver på bestemte tidspunkter. Du kan organisere din træning ud fra lyssignalerne.

{% include video provider="youtube" id="72rF3SsPFn0" %}

Du kan både træne sammen med andre, på hold eller bruge BlazePods til din egen individuelle træning.

BlazePods har en let tilgængelig app, som du bruger til at styre lysenhederne. Her finder du både træningsøvelser, og den holder også styr på hvor godt du kunne gennemføre de enkelte øvelser.

{% include video provider="youtube" id="nJLVNB4PXh0" %}

## Holdbare og lette at håndtere

Da jeg bestilte BlazePods til Vejle Idrætshøjskole var jeg først lidt bekymret for, om de kan holde til hårdhændet og blandet behandling. Men de er konstrueret solidt og i et vandtæt design, som ser ud til at kunne holde til det este træning.

De er allerede blevet brugt inde og ude, og de er blevet våde og tabt på fliserne - og de fungerer stadig upåklageligt.

Enhederne er virkelig lette at lade op, da man bare skal stable dem oven på hinanden på opladeren. Det eneste jeg er bekymret for måske vil gå i stykker på sigt er de to små metaldimser der stikker ud af bunden på den enkelte BlazePod som skal bruges til opladningen.

## Træningsapp med mange muligheder

Blazepod har lavet en ret gennemført træningsapp. Den er naturligvis begrænset til øvelser, som kræver, at du har investeret i nogle Blazepods. Det er virkelig let at connecte til de enkelte pods.

{% include figure image_path="https://www.cnet.com/a/img/resize/47b94827784cd1c12039c832cd51da717d8da923/hub/2020/05/22/e867d44e-fde0-4920-9cd1-d1160f7ca692/blazepod.jpg?auto=webp&fit=crop&h=675&width=1200" alt="børn trykker på blazepod" %}

Der er et væld af forudprogrammerede øvelser og tests, men du kan også konstruere dine egne tests. Lad dig inspirere af de eksisterende træningsøvelser, men gå så endelig i krig med at konstruere øvelser, der passer netop til din træning uanset, hvilken idrætsgren det er til.

## Tilbehør til Blazepods

Det er lidt ærgerligt, at de forskellige adaptere er tilkøb, for jeg vil tro rigtig mange med fordel kan bruge de enkelte adaptere, der gør at du kan sætte lysenhederne fast til spejle, på kegler eller hænge dem på alt muligt andet.

{% include feature_row id="feature_row_adapter" type="left" %}

Det gør enhederne meget mere brugbare, når du kan variere, hvor de blvier sat.

## Sådan træner du med BlazePod

I BlazePod-appen er der en lang række forudprogrammerede øvelser og aktiviteter, som du kan bruge til forskellige sportsgrene eller mere generel fitness.

Jeg har prøvet en lang række af de forskellige aktiviteter, men jeg synes selv, at du skal lade dig inspirere til dine træningsmål ved at kigge i appen.

## Er BlazePods pengene værd?

BlazePod er lidt af en investering. Men de er også rigtig smarte. De er lette at bruge, og du kan hurtigt forbinde dem til din telefon eller tablet. Herefter har du adgang til et hav af træningsøvelser og mulighed for at lave dine egne aktiviteter.

Du kan lave træningsøvelser til alle mulige forskellige idrætsgrene, og du kan lave single-player eller multiplayer konkurrencer.

Du kan lave sjov træning med masser af variation. Du kan både bruge systemet i skoler, sportsklubber, fitnesscentre eller købe et sæt derhjemme.

De virker meget holdbare, og selvom de er blevet brugt både af børn og voksne og sommetider vælter rundt, så virker de stadig.

## Har de en god forbindelse?

Blazepods forbinder via bluetooth til appen. Det giver ikke problemer under normale omstændigheder.

Jeg har dog en planlagt at bruge dem til en udendørs opvarmningsleg med 140 mennesker på en gang.

Jeg havde lavet en genial plan.

Men...

Jeg havde store problemer med at fastholde forbindelsen til de enkelte pods. Jeg har analyseret mig frem til to mulige forklaringer.

Det var udenfor. Det har jeg i andre sammenhænge dog ikke oplevet som et problem. Jeg har både brugt dem udenfor i rimelig koldt vejr, fugtigt vejr og solskin uden de store udfordringer.

Der var rigtig mange mennesker samlet på et sted. Bluetooth har begrænset rækkevidde, og signalet går dårligere igennem, hvis det skal igennem vægge og menneskekroppe.

Og netop den store samling af mennesker samtidig med at ipad'en skulle prøve at holde forbindelse til de enkelte pods, tror jeg var forklaringen på, at den geniale opvarmningsleg gik i vasken.

Så hvis du også laver en genial plan A, så husk at have en en lige så gennemtænkt plan B, hvis I er rigtig mange mennesker.

## Fordele ved BlazePods

- Blazepods er lette at have med. De fylder ikke så meget og kan transporteres i en smart taske.
- Smart opladning - og batteritiden er temmlig god.
- Appen har et hav af forudprogrammerede øvelser.
- Masser af muligheder for at lave dine egne øvelser.
- Meget holdbare og kan bruges både inde og ude.

## Ulemper ved Blazepods

- Relativt dyre
- Kan have udfordringer i frostvejr
- Forbindelsen kan drille ved rigtig mange mennesker samlet
- 

## Hvordan laver jeg mine egne aktiviteter?

Når du skal lave dine egne aktiviteter i Blazepod, så skal du først have planlagt, hvad du gerne vil træne med din aktivitet. App'en understøtter en række forskellige måder at lave aktiviteter på.

Her får du en hurtig oversigt, som kan inspirere dig til at gå i gang med din planlægning af øvelsen. Inden du går i gang med at konstruere dine egne øvelser, så skal du lige forberede dig først.

Derfor bør du lige læse lidt mere om [aktivitetshjulet](https://www.legestue.net/aktivitetshjulet/), hvor du kan lære lidt om, hvordan du kan udvikle aktiviteter.

Det er naturligvis væsentligt at din øvelse har et formål, så det ikke bliver teknologien der bestemmer, hvordan du træner, men teknologien kan være med til at understøtte træningen.

Du skal dog være opmærksom på, hvilke muligheder du har at lave indstillinger, når du laver dine egne aktiviteter i BlazePod.

## Indstillinger til egne aktiviteter

### Random

Når du slukker en pod, så vil den næste automatisk _pod_ blive udvalgt tilfældigt at tænde.

Eksempler på eksisterende øvelser, der bruger denne indstilling:

- Plank Competition
- One Legged Balance
- Color Catch
- First to Six
- Heads Up
- Light Change

### All at once

Det valgte antal _pods_ vil blive tændt, og når alle pods er slukket, så vil den næste gentagelse starte.

- Speed Box
- Color Catch 2s

### Home base

Logikken i aktivteten er, at der er en _home base_, du skal tilbage til hver gang, når du har slukket de andre tilfældige pods.

- Speed Trap

### Focus logic

Her skal du fokusere på specifikke farver, selvom de er omgivet af andre lysende pods i andre farver. Du skal altså kun slukke de rigtige pods, og du vil få en fejl hvis du rammer forkerte pods.

- Plank Focus
- East West
- Yellow Pod Road

### Sequence logic

Her laver du en specifik rækkefølge på dine pods.

- BlazePod Shuttle Challenge

## Konklusion

Ud over at kunne lave de foruddefinerede træningsøvelser og lave sine egne, så kan du også lave tests med BlazePods. Fx kan du lave en [bip test](/bip-test/), hvor du har lysene til at bestemme hastigheden. Hvis du misser at ramme lysenheden to gange, så udgår du.

Det er sjov træning. Mine egne børn er vilde med at lege med dem. Højskoleeleverne tager udgangspunkt i dem, mens de arbejder med spiludvikling, og de er lette at implementere i undervisningen og lave et lille sjovt element.

## Ofte stillede spørgsmål om BlazePod

{% include motionsplan/faq.html %}
