---
title: "Vmax træning"
permalink: /vmax/
excerpt: "I Vmax-træning træner man på en intensitet i nærheden af den maksimale iltoptagelse (som er ens maksimale kredsløbskapacitet)"
language: da
header:
  overlay_image: https://coresites-cdn.factorymedia.com/rcuk/wp-content/uploads/2015/02/tinkoff-saxo-training-3.jpg
  teaser: https://coresites-cdn.factorymedia.com/rcuk/wp-content/uploads/2015/02/tinkoff-saxo-training-3.jpg
category:
  - Kondition
tags:
  - konditionstræning
  - maksimal iltoptagelse
  - cykel
  - løb
last_modified_at: 2019-03-06T23:14:14Z
toc: true
---

I V<sub>max</sub>-træning træner man på en intensitet i nærheden af den maksimale iltoptagelse (som er ens maksimale kredsløbskapacitet). Træningen er organiseret som intervaltræning, så man kan få tilstrækkelig træningsvolumen i de enkelte træningspas.

Træningen er kun velegnet til veltrænede, der kan holde til at træne hårdt og systematisk. 
{: .notice .notice--info }

Grundlaget for træningen er, at man kender sin hastighed (ved løb) eller belastning (watt ved cykling), når man er i nærheden af sin maksimale iltoptagelse. Det kalder vi V<sub>max</sub>. Derefter tester man hvor lang tid, man kan holde hastigheden. Tiden kalder vi T<sub>max</sub>. Med disse oplysninger, kan vi udregne intervallernes varighed.

Træningsformen er virkelig hård, og kan både forbedre evnen til at arbejde med høj belastning over længere tid, at modstå træthed lokalt i musklerne, og V<sub>max</sub>-træningen kan være med til at flytte den maximale iltoptagelse.

Træningen bygger på et solidt, videnskabeligt fundament (se referencerne), men derfor kan det godt være nødvendigt at justere træningen i forhold til dig selv.

Programmet er udtænkt af Morten Zacho, som tidligere har ejet Motion Online.
{: .notice .notice--info }

## Beregning af intervalprogrammerne

1. Træningsintervallerne foregår med en intensitet der svarer til V<sub>max</sub>.
2. Varigheden af hvert interval er 60% af T<sub>max</sub>. Derved kan vi gennemføre mere end et interval, og at den samlede tid i hvert interval får en passende længde.
3. I pauserne arbejdes der med en intensitet der svarer til 50% af V<sub>max</sub>. En lav aktivitet holder kredsløbet i gang og hjælper til hurtigere fjernelse af affaldsstoffer.
4. Varigheden af hver pause er 30% af T<sub>max</sub>. Hvis man har problemer med at gennemføre programmet kan man evt. fordoble pausens længde uden at det går væsentligt ud over programmets effektivitet.

## Beregning til løb

Det er lettest at lave V<sub>max</sub>-træning på løbebånd. Med lidt planlægning kan det hele dog godt gennemføres på en 400 meter bane med hjælp fra et stopur.

Find din V<sub>max</sub>-løbehastighed ved nedenstående test.

1. Løb på et løbebånd uden hældning - start med 10 km/t.
2. Øg hastigheden med 1 km/t hvert andet minut.
3. Den højeste hastighed du kan holde i mindst 1 minut er V<sub>max</sub>.
3. Så holder du en pause før du kan teste næste step i programmet.
4. Test hvor lang tid du kan holde på din V<sub>max</sub>-hastighed. Denne tid kaldes for T<sub>max</sub>.
5. Indtast værdierne for V<sub>max</sub> og T<sub>max</sub> i nedenstående skema og tryk på “Beregn”.
6. Træn efter invervalforslagene!

Programmet er designet til at gå til grænsen af din præstationsevne. Det kan blive nødvendigt at skrue lidt på tiderne og belastningerne, hvis du vil gennemføre programmet.

Træningen kan bruges i perioder som supplement til din øvrige træning 1-2 gange pr. uge.

{% include calculate-vmax-running.html %}

## Beregning til cykel

Du kan også bruge V<sub>max</sub> træning på cykel, hvis du har adgang til en cykel, der kan vise din watt-belastning. 

Find din V<sub>max</sub> ved nedenstående test på en cykel med watt-måler.

1. Find din maksimale iltoptagelse, fx ved at bruge tallene fra [Watt Max konditionstesten](/kondital-wattmax/).
2. Indtast din maksimale iltoptagelse og beregn hvor mange watt din maksimale iltoptagelse svarer til.
3. Test hvor lang tid du kan cykle på din beregnede V<sub>max</sub>. Denne tid kaldes for T<sub>max</sub>.
4. Indtast værdierne for V<sub>max</sub> og T<sub>max</sub> i nedenstående beregner og tryk på `Beregn`.
5. Så har du et hårdt træningsprogram!

Programmet går til grænsen. Det er derfor muligt, at du ikke kan gennemføre det første gang du prøver. Du kan justere lidt på tider og belastninger, men husk at programmet skal være hårdt for at flytte VO<sub>2</sub>max.

Du kan supplere din træning med denne type træning 1-2 gange pr. uge.

{% include calculate-vmax-biking.html %}

## Referencer

The scientific basis for high-intensity interval training: optimising training programmes and maximising performance in highly trained endurance athletes.
Laursen PB, Jenkins DG.
Sports Med 2002;32(1):53-73

Intermittent runs at the velocity associated with maximal oxygen uptake enables subjects to remain at maximal oxygen uptake for a longer time than intense but submaximal runs.
Billat VL, Slawinski J, Bocquet V, Demarle A, Lafitte L, Chassaing P, Koralsztein JP.
Eur J Appl Physiol 2000 Feb;81(3):188-96

Muscle performance and enzymatic adaptations to sprint interval training.
MacDougall JD, Hicks AL, MacDonald JR, McKelvie RS, Green HJ, Smith KM.
J Appl Physiol 1998 Jun;84(6):2138-42

Effects of 4-wk training using Vmax/Tmax on VO2max and performance in athletes.
Smith TP, McNaughton LR, Marshall KJ.
Med Sci Sports Exerc 1999 Jun;31(6):892-6

The distribution of rest periods affects performance and adaptations of energy metabolism induced by high-intensity training in human muscle.
Parra J, Cadefau JA, Rodas G, Amigo N, Cusso R.
Acta Physiol Scand 2000 Jun;169(2):157-65

Effects of different interval-training programs on cycling time-trial performance.
Stepto NK, Hawley JA, Dennis SC, Hopkins WG.
Med Sci Sports Exerc 1999 May;31(5):736-41