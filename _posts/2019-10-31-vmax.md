---
title: "Vmax træning"
permalink: /vmax/
excerpt: ""
language: da
header:
  overlay_image: https://i.ytimg.com/vi/zUyuUoU7lAQ/maxresdefault.jpg
  teaser: https://i.ytimg.com/vi/zUyuUoU7lAQ/maxresdefault.jpg
category:
  - Beregnere
tags:
  - stofskifte
last_modified_at: 2019-03-06T23:14:14Z
toc: true
---

I V<sub>max</sub>-træning træner man på en intensitet i nærheden af den maksimale iltoptagelse (som er ens maksimale kredsløbskapacitet). Træningen er organiseret som intervaltræning, så man kan få tilstrækkelig træningsvolumen i de enkelte træningspas.

Træningen er kun velegnet til veltrænede, der kan holde til at træne hårdt og systematisk. 
{: .notice .notice--info }

Grundlaget for træningen er, at man kender den hastighed, man kan løbe på, når man er i nærheden af sine maksimale iltoptagelse. Denne hastighed kalder vi V<sub>max</sub>. Derefter tester man, hvor lang tid, man kan holde hastigheden. Denne hastighed kalder vi T<sub>max</sub>. Disse oplysninger bruges til at udregne intervallernes varighed. 

Træningsformen er virkelig hård, og kan både forbedre evnen til at arbejde med høj belastning over længere tid og modstå træthed lokalt i musklerne, og V<sub>max</sub>-træningen kan være med til at flytte den maximale iltoptagelse.

Træningen bygger på et solidt, videnskabeligt fundament fra studierne under referencerne. Det betyder dog ikke, at du ikke skal regulere træningen i forhold til dig selv.

## Beregning af intervalprogrammerne

1. Træningsintervallerne foregår med en intensitet der svarer til Vmax.
2. Varigheden af hvert interval er 60 % af Tmax. Herved sikres at der kan gennemføres mere end et interval, samt at den samlede tid i hvert interval får en passende længde.
3. I pauserne arbejdes der med en intensitet der svarer til 50 % af Vmax. En lav aktivitet holder kredsløbet i gang, samt bevirker hurtigere fjernelse af affaldsstoffer.
4. Varigheden af hver pause er 30 % af Tmax. Hvis man har problemer med at gennemføre programmet kan man evt. fordoble pausens længde uden at det går væsentligt ud over programmets effektivitet.

## Beregning til løb

Konceptet kræver umiddelbart at man har adgang til et løbebånd. Med lidt planlægning kan det hele dog godt gennemføres på en 400 meter bane med hjælp fra et stopur.

Find din V<sub>max</sub>-løbehastighed ved nedenstående test.

1. Løb på et løbebånd – ingen stigning – 10 km/t
2. Øg hastigheden med 1 km/t hvert andet minut
3. Den højeste hastighed du kan holde i mindst 1 minut er V<sub>max</sub>
4. Test hvor lang tid du kan holde på din V<sub>max</sub>-hastighed. Denne tid kaldes for T<sub>max</sub>.
5. Indtast værdierne for V<sub>max</sub> og T<sub>max</sub> i nedenstående skema og tryk på “Beregn”.
6. Træn!

Programmet er designet til at gå til grænsen, så det kan blive nødvendigt at skrue lidt på tiderne og belastningerne, hvis du vil gennemføre programmet.

Vi anbefaler, at man i perioder bruger denne træning som et supplement til sin øvrige træning 1-2 gange pr. uge.

{% include calculate-vmax-running.html %}

## Beregning til cykel

Vmax-træning - cykel.
Konceptet kræver at man har adgang til en træningscykel der kan vise watt-belastningen.

Sådan gør du

1. Find din maksimale iltoptagelse, f.eks. vha. watt-max testen.
2. Indtast din maksimale iltoptagelse og beregn (nedenfor) hvor mange watt din maksimale iltoptagelse svarer til.
3. Test hvor lang tid du kan holde på din beregnede Vmax (denne tid kaldes for "Tmax").
4. Indtast værdierne for Vmax og Tmax i nedenstående skema og tryk på "Beregn".
5. Træn!

Programmet er designet til at gå til grænsen. Det er derfor muligt, at du ikke kan gennemføre det første gang du prøver. Du må i så fald overveje om du vil justere lidt på tider og belastninger eller du vil forsøge om du kan gennemføre hele programmet næste gang - eller næste gang igen!

Vi anbefaler, at man i perioder bruger denne træning som et supplement til sin øvrige træning 1-2 gange pr. uge.

{% include calculate-vmax-biking.html %}

## Referencer

The scientific basis for high-intensity interval training: optimising training programmes and maximising performance in highly trained endurance athletes.
Laursen PB, Jenkins DG.
Sports Med 2002;32(1):53-73

Intermittent runs at the velocity associated with maximal oxygen uptake enables subjects to remain at maximal oxygen uptake for a longer time than intense but submaximal runs.
Billat VL, Slawinski J, Bocquet V, Demarle A, Lafitte L, Chassaing P, Koralsztein JP.
Eur J Appl Physiol 2000 Feb;81(3):188-96

Muscle performance and enzymatic adaptations to sprint interval training.
MacDougall JD, Hicks AL, MacDonald JR, McKelvie RS, Green HJ, Smith KM.
J Appl Physiol 1998 Jun;84(6):2138-42

Effects of 4-wk training using Vmax/Tmax on VO2max and performance in athletes.
Smith TP, McNaughton LR, Marshall KJ.
Med Sci Sports Exerc 1999 Jun;31(6):892-6

The distribution of rest periods affects performance and adaptations of energy metabolism induced by high-intensity training in human muscle.
Parra J, Cadefau JA, Rodas G, Amigo N, Cusso R.
Acta Physiol Scand 2000 Jun;169(2):157-65

Effects of different interval-training programs on cycling time-trial performance.
Stepto NK, Hawley JA, Dennis SC, Hopkins WG.
Med Sci Sports Exerc 1999 May;31(5):736-41