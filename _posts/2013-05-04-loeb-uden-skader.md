---
title: &title "Løbeskader: Hvordan forebygger jeg skader i løb?"
permalink: /artikel/loebeskader-loebe-uden-skader/
redirect_from: 
  - /artikel/løb-uden-skader
language: da
header:
  overlay_image: https://images.unsplash.com/photo-1529662795444-4a44b7a29db1?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1900&q=80
  teaser: https://images.unsplash.com/photo-1529662795444-4a44b7a29db1?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: *title
tags:
  - løb
  - skadesforebyggelse
  - skader
category:
  - Løb
last_modified_at: 2020-05-04T21:00:54Z
---

Jeg skal i gang med at undervise i løb igen, og i den sammenhæng er det interessant at kigge på, hvordan vi kan undgå løbeskader. Jeg kigger derfor i det følgende på, hvad der har betydning for skader i løb, og hvordan man kan forebygge løbeskader.

Skader i forbindelse med løb i knæ skyldes ofte, at du løber for langt, mens skader i akillessenen kommer af at træne for intenst. Kroppen signalerer altså, om du træner rigtigt og med den bedste træningsmetode.

> Træningsmetoden er en vigtig komponent for at undgå skader. Meget tyder på, at korrekt dosering af træningsintensitet og -distance er vejen til færre skader.

— <cite>Rasmus Østergaard Nielsen, php.d.-studerende ved Institut for Folkesundhed på Aarhus Universitet</cite>

Denne viden er baseret på et stort studie med 933 løbere mellem 18 og 65 år, der blev udstyret med GPS, så antallet af skader kunne holdes op mod antallet af kilometer løbet.

Studiet viste også, at nybegyndere hyppigere får skader, og hvis man tidligere har været skadet er det mere sandsynligt, at man igen får en skade. Løbernes kropsvægt havde også betydning. 

Det er ikke løbeskoene, der forebygger skader. [Hverken støddæmpning i sko](https://www.motion-online.dk/daempning-loebesko-forhindrer-ikke-skader/){:rel="nofollow"} eller [løbesko med korrektion forebygger skader](https://politiken.dk/forbrugogliv/motion/art5429312/Stabiliserende-l%C3%B8besko-giver-flere-l%C3%B8beskader) og nogle læger [fraråder endda løbeanalyser](https://politiken.dk/forbrugogliv/motion/art5469708/L%C3%A6ge-Drop-l%C3%B8beb%C3%A5ndstest-og-v%C3%A6lg-selv-dine-sko). 

Træningsmetoden ser altså ud til at være noget af det vigtigste, og her kommer [restitution og restitutionstid]({% link _posts/2020-05-28-restitutionstid-alder.md %}) naturligvis også ind i billedet.

## Gode råd om løb og skader

- **Ondt i knæet** kan tyde på, at du har forceret din din træningsmængde og trænet for lange ture for ofte - altså trænet for meget.
- **Ondt i akillessenen eller svangen** kan tyde på, at du har forceret din træningsintensitet - altså løbet for hurtigt og trænet for hårdt.
- **Vær opmærksom på gamle skader**. De gør dig mere disponeret for en ny skade.
- **Er du overvægtig**, skal du gribe træningen lempeligt an. Det kan fx være en god ide at starte sin træning med noget ikke-vægtbærende indtil vægten er kommet lidt ned.

## Konklusion

Du kan lave disse øvelser for at [forebygge skader i benene]({% link _posts/2020-11-23-skadesforebyggelse.md %}).

## Kilde til løbeskader

- Nanna Stærmose: "Løb kortere, og undgå knæskader" i _Søndagsavisen_ 3.-5. maj 2013.
