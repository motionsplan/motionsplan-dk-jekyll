---
title: &title "Galloway-metoden: The Golden Mile og Run-Walk-Run"
permalink: /galloway-metoden/
language: da
header:
  teaser: https://images.unsplash.com/photo-1594911772125-07fc7a2d8d9f?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
category:
  - Løb
tags:
  - løbeprogram
last_modified_at: 2022-02-12T22:21:26Z
feature_row:
  - url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/the-run-walk-run-method_jeff-galloway_paperback_9781782550822
    image_path: https://imgcdn.saxo.com/_9781782550822/0x500
    title: Run-Walk-Run Method
    excerpt: Jeff Galloways injury-free marathon training program has helped hundreds of thousands of runners of all abilities. His training schedules have inspired the second wave of marathoners who follow the Galloway RUN-WALK-RUN, low mileage, three-day suggestions to an over 98% success rate.
    btn_label: Tjek prisen
    btn_class: btn--warning
    rel: sponsored nofollow noopener
---

Galloway-metoden kan være en brugbar metode, hvis du gerne vil forbedre din personlige rekord samtidig med, at du gerne vil undgå skader. Vi har lavet en beregner, som du kan tage udgangspunkt i.

Jeg er lige ved at testkøre Garmin Coach, hvor Jeff Galloway er en af trænerne. Det er gratis, men der er nogle begreber, som man lige skal have styr på for at forstå programmet. Der er nogle forklaringer i Garmin Connect-appen, men jeg havde brug for at dykke lidt ekstra ned i detaljerne.

{% include figure image_path="https://images.unsplash.com/photo-1513593771513-7b58b6c4af38?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=5" caption="Jeff Galloways metode kan bruges af mange, men egner sig særlig godt til begyndere og moderat trænede." alt="Jeff Galloway løbemetode" %}

I denne artikel kan du læse om følgende:

- Hvad er Galloway-metoden?
- Hvad er The Golden Mile?
- Hvad er Run-Walk-Run-metoden?

Lad os dykke ned i det.

## Hvem er Jeff Galloway?

Jeff Galloway er en tidligere olympisk løber fra USA. Han slog mange løberekorder i 1970'erne, hvor han også fostrede Run-Walk-Run-metoden.

Men det er jo ikke nok at have vundet en række større løb på forskellige distancer. Han forsøgte at sætte sin træning i system, og han opfattes nu som en af de toneangivende løbetrænere i verden. Han er bl.a. en af de coaches, som Garmin bruger til at lave løbeprogrammer.

Du kan læse mere om Jeff Galloway på hans hjemmeside [www.jeffgalloway.com](http://www.jeffgalloway.com). Her kan du høre Jeff Galloway fortælle mere om sin egen filosofi:

{% include video provider="youtube" id="-j-SdZwS_ac" %}

Lad os dykke lidt ned i, hvilke elementer der typisk er med i et løbeprogram lavet af Jeff Galloway.

## Hvordan ser løbeprogrammet ud?

Jeff Galloway har nogle forskellige begreber i sit løbeprogram, som det er godt at holde styr på.

### Kadenceøvelser

I kadenceøvelser er formålet at øve sig bevidst på at løbe i en relativt hurtig kadence. Kadencen skal gerne være mellem 150-200.

### Acceleration Gliders

Acceleration Gliders minder lidt om _strides_ eller stigningsløb. Disse _gliders_ skal træne overgangen mellem gang og løb. Han har et mellembegreb, som han kalder _shuffle_, som er relativt hurtige små skridt.

{% include video provider="youtube" id="04K-x_yB6zY" %}

### Run Walk Run

Dette er helt grundlæggende i hans metode. De lidt længere løb organiseres på denne måde. Vi kommer tilbage til, hvordan træningen skal skrues sammen. Lidt længere nede går vi ekstra i dybden med Run Walk Run-metoden.

{% include feature_row type="left" %}

### Magic Mile

Hver anden uge løbes en Magic Mile. Den har til formål at se, hvordan det går med træningen, men også at lave et udgangspunkt for, hvilke hastigheder du skal løbe med.

{% comment %}

https://marathonhandbook.com/magic-mile/

Screenshot af JeffGalloway.

{% endcomment %}

## Beregner til Galloway Magic Mile

Galloway har en [beregner](http://www.jeffgalloway.com/training/magic-mile/) på sin egen hjemmeside, som giver dig tiderne i _miles_. Jeg løber altid efter min/km, så jeg har omregnet det hele til vestlige, metriske værdier i denne beregner.

I denne beregner kan du udregne forskellige hastigheder, som du kan bruge i din træning alt efter, hvilket tempo du skal løbe i. Du skal først have løbet en _Magic Mile_. Baseret på din sluttid kan du udregne, hvilket tempo du skal bruge på forskellige distancer.

{% include calculate-galloway-magic-mile.html %}

## Hvordan løber man en Galloway Magic Mile?

_The Magic Mile_ er en tidsløb. Du udfører løbet på denne måde.

1. Varm op med at løbe 1600 meter i langsomt tempo.
2. Lav 2-3 _acceleration-gliders_ som ligner lidt stigningløb.
3. Prøv at løbe i et stabilt tempo under hele løbet.
4. Løb så hurtigt som muligt uden at du får det dårligt. Du skal løbe i et tempo, så du efter løbet ikke vil kunne løbe mere end 100 meter mere i samme tempo.
5. Gå 5 minutter bagefter. Jo langsom 1-6 _miles_ alt efter, hvor langt du gerne vil løbe på denne dag.

{% comment %}

The Magic Mile --> https://www.runnersworld.com/training/a20801260/magic-mile-repeats/

https://runningmagazine.ca/sections/training/the-walk-run-method-is-not-just-for-beginners/

https://www.outsideonline.com/health/running/training-advice/running-101/how-run-walk-training-can-make-you-stronger-and-faster/

{% endcomment %}

## Hvordan udføres Galloway-metoden?

Galloway-metoden kaldes også _Run Walk Run®_-metoden. Hovedessensen i metoden er, at man kombinerer løb og gang.

Galloway-metoden er således oplagt at bruge for begyndere for at komme i gang med at løbe. Galloway anbefaler imidlertid også metoden for at undgå skader. Derfor kan formentlig også bruges af øvede løbere for at få en god balance mellem træningsbelastning, løbevolumen og restitution.

Metoden er ret enkel. Lad os kigge på den i flere detaljer.

## Planlæg din Run Walk Run®-strategi

Galloway advokerer for, at du med at kombinere løb og gang kan løbe både længere og hurtigere, end hvis du du løber hele tiden. Jeff Galloway lavede Run Walk Run®-metoden i 1974. Det er lidt interessant, at det er lykkes at registrere en metode, som i al sin enkelhed går ud på at skifte mellem løb og gang.

I Run Walk Run® veksler du mellem intervaller, hvor du skiftevis løber og går. Gangintervallerne er planlagt på forhånd, og meningen er, at du i hele din træning skifter mellem løb og gang. Det betyder, at du udskyder det punkt, hvor du bliver træt, fordi du kan restitutere mellem de enkelte løbeintervaller.

Gangintervallerne skal være energiske, og du skal gerne forsøge at holde pulsen rimelig høj, selvom du går.

I denne video kan du se, hvordan du kan bruge metoden i forbindelse med et maraton-løb.

{% include video provider="youtube" id="ftzH8uYhQc0" %}

Galloway har udviklet følgende tabel, som du kan bruge som udgangspunkt for, hvor lange dine løbe- og gang-intervaller skal være. Tabellen tager udgangspunkt i dit ønskede tempomål.

| Ønsket pace (min/km) | Løbeinterval | Ganginterval |
|-|-|-|
| 4:30 | 5 min | 30 sek |
| 5:00 | 4 min | 30 sek |
| 5:30 | 3 min | 30 sek |
| 6:00 | 2 min | 30 sec |
| 6:00-6:40 | 90 sek | 30 sek |
| 6:40-7:30 | 60 sek | 30 sek |
| 7:30-8:45 | 30 sek | 30 sek |
| 8:45-10:00 | 15 sek | 30 sek |
| 10:00-10:30 | 10 sek | 30 sek |
| 10:30-11:30 | 8 sek | 30 sek |
| 11:30-12:30 | 5 sek | 30 sek |

Du finder altså dit ønskede pace i tabellens kolonne til venstre. Meningen er altså, at jo hurtigere løber du er, jo længere er dine løbeintervaller. Tempoet under løbeintervallerne skal naturligvis være lidt hurtigere, end hvis du løber hele tiden for at holde tempoet.

For at få det til at fungere, skal du prøve dig frem under din træning. For mange begyndere vil kombinationen være helt naturlig, mens den for mere øvede løbere formentlig kræver nogen tilvænning. 

Meningen med Run Walk Run®-metoden er, at du under din løbetræning gerne skulle føle dig bedre tilpas og have mere energi, end hvis du løber under hele løbeturen.

Du kan i vores beregner nedenunder regne ud, hvad dit gennemsnitlige pace bliver baseret på din hastighed på gangintervallerne og løbeintervallerne.

## Andre variationer af Run Walk Run®-metoden

Du kan også lave dine egne variationer af Run Walk Run®-metoden. [Fitpeople.com](https://fitpeople.com/da/cardio/loeb/galloway-metoden-til-at-forbedre-din-loeberekord/) foreslår følgende fordeling mellem løb og gang.

Her skal du kende din forventede maraton-sluttid, og så får du fordelingen af løb og gang.

1. For maraton mellem 5.5-6 timer, gå 1 minut for hver 5 minutters løb
2. For maraton mellem 5 -5.5 timer, gå 2 minutter for hver 6 minutters løb
3. For maraton mellem 4.5-5 timer, gå 2 minutter for hver 7 minutters løb
4. For maraton mellem 4-4.5 timer, gå 1 minut for hver 8 minutters løb
5. For maraton mellem 3.5-4 timer, gå 1 minut for hver 1,600 meters løb
6. For maraton mellem 3-3.5 timer, gå 30 sekunder for hver 1,600 meters løb
7. For maraton mellem 2.5-3 timer, gå 20 sekunder for hver 1,600 meters løb
8. For maraton mellem 2-2.5 timer, gå 15 sekunder for hver 1,600 meters løb
9. For maraton mellem 1.5-2 timer, gå 10 sekunder for hver 1,600 meters løb

## Beregner til samlet pace på Run-Walk-Run-metoden

I denne beregner kan du udregne, hvad din samlede gennemsnitlige pace bliver baseret på, hvor længe du har tænkt dig at løbe og gå og den pace, du går og løber med.

{% include calculate-run-walk-time.html %}

{% comment %}


https://blog.pacoaching.tv/2020/02/introduction-to-run-walk-marathon-method.html

https://www.myrunnerslife.com/garmin-coach/what-is-garmin-coach/

https://www.garmin.com/en-US/blog/fitness/which-garmin-coach-is-right-for-you/



https://www.garmin.com/en-US/blog/fitness/setting-runwalk-feature/


{% endcomment %}

## Konklusion

Jeff Galloways Run Walk Run-metode kan være en god struktureret måde at få mere overskud på de lidt længere løbeture. Ved at indsætte små, strukturerede gang-pauser i løbetræningen, så kan du løbe med mere energi og overskud - og du kan måske forebygge skader fordi den samlede belastning på kroppen bliver mindre.
