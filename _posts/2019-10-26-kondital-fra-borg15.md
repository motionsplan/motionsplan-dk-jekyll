---
title: "Borg 15 konditest på cykel (RPE-test)"
permalink: /kondital-borg15/
excerpt: "Borg 15 testen er en submaksimal test til at estimere forsøgspersonens kondital."
language: da
header:
  overlay_image: http://cdn.shopify.com/s/files/1/0942/6160/files/what-is-a-wattbike-indoor-bike-trainer.jpg?v=1522914210
  teaser: http://cdn.shopify.com/s/files/1/0942/6160/files/what-is-a-wattbike-indoor-bike-trainer.jpg?v=1522914210
category:
  - Beregnere
  - Test
tags:
  - kondition
  - beregnere
last_modified_at: 2019-10-31T23:14:14Z
toc: true
---

*[RPE]: Rate of Perceived Exertion

Borg 15 testen går ud på at personen der skal testes kører på en gradvist højere belastning indtil vedkommende vurderer arbejdet til at være “Anstrengende” (15 på Borg-skalaen). Udfra den belastning der blev nået anslås konditallet.

Testen har den fordel at den ikke tager udgangspunkt i nogen aldersbestemt maxpuls og og man kun skal arbejde på en intensitet op til ca. 65 %. Ulempen er at testresultatet er afhængigt af personens egen (eller testlederens) subjektive opfattelse af anstrengelse.

## Gennemførelse af testen

1. Kør 2 minutter på kondicyklen uden belastning.
2. Herefter øges belastningen med 15 watt hvert minut.
3. I slutningen af hvert minut skal personen pege på en vurdering på Borg-skalaen.
4. Når personen vurderer belastningen til at være 15 (= anstrengende) er testen slut.
5. Indtast watt, alder og vægt i nedenstående skema og tryk på beregn for kondital.

## Borg-skalaen

{% include figure image_path="https://hjerteforeningen.dk/wp-content/uploads/sites/14/2018/02/borg-skala-dorthe-768x1086.jpg" caption="Borg-skalaen" alt="Borg-skalaen" %}

## Lav testen

{% include calculate-fitness-borg15.html %}

## Forbedring af testen

Vi har fundet at validiteten af testen stiger markant, når man kobler en systematisk snakketest til vurderingen af hvornår Borg 15 opnås. I slutningen af hvert minut skal personen der testes oplæse en tekst af ca. 10 sekunders varighed. Når denne oplæsning bliver hørbart forstyrret af den øgede respiration, så er Borg 15 nået.

## Noter

- Testen kan kun anvendes op til belastninger på ca. 250 watt. Dvs. den bagved liggende formel duer IKKE til veltrænede atleter
- Borg-karakteren skal afgives i forhold til hvor anstrengende arbejdet opleves for benene.
- Testen er valideret på 154 mænd i alderen 20-64 år. Den er desværre ikke valideret ift. kvinder.
- RPE står for Rate of Perceived Exertion, som betyder “graden af oplevet anstrengelse”.

## Reference

Okura T, Tanaka K.
A unique method for predicting cardiorespiratory fitness using rating of perceived exertion.
J Physiol Anthropol Appl Human Sci. 2001 Sep;20(5):255-61.