---
title: &title "Planken: Få skudsikre mavemuskler med den perfekte planke"
instructions: "I planken skal du ligge hvilende på underarmene og håndfladerne på gulvet. Skub dig op, så du kun rører gulvet med underarmene og tæerne. Hold kroppen ret. Hold stillingen i det planlagte tidsrum."
permalink: /oevelse/planken/
redirect_from: /node/103
id: 103
language: da
header:
  overlay_image: /assets/images/exercises/planken-0.jpg
  teaser: /assets/images/exercises/planken-0-320.jpg
  caption: Planken
  caption: *title
tags:
  - Kropsstamme
  - Styrketræning
  - kropsstamme
  - kropsvægt
  - Baglår
  - Baller
  - Mave
  - fitnessinstruktør
categories:
  - Kropsstamme
training_type: 
  - Styrketræning
training_focus: 
  - kropsstamme
equipment:
  - kropsvægt
muscle_group:
  - Baglår
  - Baller
  - Mave
gallery:
  - url: /assets/images/exercises/planken-0.jpg
    image_path: /assets/images/exercises/planken-0-320.jpg
    alt: "Planken"
    title: &title "Planken"
video:
  provider: youtube
  id: obWjBnagrFU
last_modified_at: 2020-07-08T19:24:51Z
---

Planken er en rigtig populær statisk maveøvelse. Planken kan være et rigtig godt indspark i din træning, eller den kan være spild af tid alt efter, hvordan du udfører øvelsen. Jeg har kigget på teknikken i planken og gode variationer.

## Teknikken: Hvordan laver man planken?

I planken starter du med at lægger dig på maven. Dernæst lægger du vægten på underarmene og tæerne. Forsøg at have 90 grader i albuerne og hold skuldrene over albuerne.

Prøv at holde hele din krop i en ret linje fra anklerne til skuldrene og forsøg at holde ryggen ret. Det hedder planken, fordi du skal forestille dig, at du er en lige stærk planke.

Fødderne er cirka i hoftebredde, benene strakte og du holder hovedet neutralt.

Mens du udfører planken tager du dybe indåndinger og kontrollerer udåndingen, så du hele tiden kan holde spændet i maven.

## Hvad træner planken?

Planken træner primært _transversus abdominis_ (de indre tværgående mavemuskler) (Calatayud 2019), og derfor kan planken hjælpe dig med at få en stærkere og fladere mave. Planken kan også hjælpe dig med at forbedre dit opspænd og kropsholdning.

Der er både statiske og dynamiske variationer af planken, men planken træner først og fremmest din evne til at holde ryggen i den samme stabile position over længere tid. 

## Typiske fejl i planken

Planken er måske en af de mest kendte styrkeøvelser til maven, men alligevel er der mange, der laver planken, så de ikke får det fulde træningsudbytte ud af øvelsen:

De typiske fejl i udførelsen af planken er følgende.

- Hoften hænger ned mod gulvet
- Hoften stritter op mod loftet
- Skuldrene og hovedet hænger
- Bøje i benene
- Glemmer at trække vejret

## Hvordan gør jeg planken hårdere?

For mange ser planken ud til at være spild af tid. Hvis man kan stå i en statisk stilling i flere minutter, så tyder det på, at man ikke tilstrækkeligt bruger de tiltænkte muskler.

Når verdensrekorden i øjeblikket er på 8 timer, 1 minuter og 1 sekund, så har Mao Weidong i stedet fundet en måde at stå i planken på, hvor mavemusklerne ikke er aktiveret fuldt ud.

## Variationer af planken

<div class="hidden">

TAG PLANKEN TIL NÆSTE NIVEAU
Der er mange måder at gøre planken sværere på - eksempelvis ved at tilføje vægt på ryggen eller skabe noget ustabilitet eksempelvis ved at have underarmene på en bold.

Her får du en oversigt over de mest typiske varianter for at fastholde udviklingen:

Planke med ekstra vægt: Få din træningspartner til at placere en vægtskive ovenpå din lænd eller start med selv at lægge den på din lænd for derefter at stille og roligt balancere dig ud i planken.

Planke på bold: Placer dine albuer på en stor bold og lav den almindelige planke her. Bolden skaber ustabilitet og kræver derfor mere af dine mavemuskler.

Dynamisk planke: En dynamisk planke kan gøres på forskellige måder, men der er typisk to varianter, der er særligt gode. Den første indebærer at du kontinuerligt ændrer position - fra at stå på begge albuer til at stå på dine hænder og tilbage. Den anden indebærer at du løfter et ben af gangen omkring 10 cm fra jorden og holder dem oppe nogle få sekunder (for eksempel 4-5 sekunder) inden du igen skifter ben.

Stir the cup: Som du ved kan du lave planke almindeligt på bold. Men ved at tilføje en bevægelse, nærmere bestemt cirkler med underarmene, kan du opnå større sværhedsgrad og krav til din kernemuskulatur (core). PS: Held og lykke med at lave perfekte runde cirkler - det er nemlig virkelig hårdt!

Forlænget planke: Du kan også ganske simpelt blot flytte albuerne lidt længere frem, hvilket stiller større krav til dit opspænd. Denne variation er også en del af opvarmingsøvelsen inch worm.

RKC-planke: Du kan også bruge den teknik, som kaldes RKC-planken. Måden du sætter øvelsen op på minder meget om den almindelige planke. Den store forskel er, at du forestiller dig, at du skal få tæer og albuer til at mødes ved at presse albuerne ned mod tæerne og tæerne op mod albuerne. Det er altså en almindelig planke fra start på gulvet mens du samtidig forsøger at trække albuer og tæer mod hinanden, men uden at du faktisk flytter på dig - dvs. at du skal presse albuerne og tæerne mod hinanden.

Sideplanke: Her ligger du på siden på én underarm samtidig med at du holder hele kroppen strakt i en lige linje. Placer fødderne ovenpå hinanden eller den ene foran den anden. Her træner du mere de skrå mavemuskler.

Dynamisk sideplanke: Du kan lave en sideplanke dynamisk (med bevægelse) på mange måder, men her er nogle få variationer. Den første går ud på at hæve og sænke din hofte. Den anden går ud på at løfte det øverste ben og eventuelt også en arm, som peger opad mod loftet. Den sidste går ud på at placere en vægtskive ovenpå din hofte for at udfordre yderligere.

Planke til sideplanke: En sidste variation er at kontinuerlig ændre position fra almindelig planke til sideplanke. Begynd med den almindelig planke, men med armene og hænderne pegende ind mod hinanden (ikke lige frem). For at komme op i en sideplanke spænder du op i maven og vender dig til siden indtil du ligger på siden på én albue. Derefter bevæger du dig tilbage til startpositionen, for så at lave sideplanken til den anden side.

</div>

***

Derfor kan man kigge på min yndlingsvariation af planken **RKC**-planken.

Planken bør være en intens kontraktion af hele kroppen, som du kan holde i 8-10 sekunder. Med få, veltilrettelagte justeringer kan planken være med til at være fundamentet for at løfte mere - og måske også øge fleksibiliteten i hofterne og skuldrene.

Hvis man håndterer planken som en position, man skal holde så længe som muligt, vil kroppen ofte forsøge at kompensere lidt, så de muskler vi gerne vil træne med planken skånes lidt. Typiske fejl vil være at numsen stritter eller at ryggen krummer.

## Hvordan laver jeg så en solid planke?

Læg dig på jorden på maven og understøt din overkrop med dine albuer. Ret ryggen helt ud, så skuldrene kommer ned til ribbene. Stram musklerne i ballerne og stræk knæene så hårdt du kan. Gå op i en ret position hvor du føler at du har en jævn spænding overalt.

Prøv nu at stramme alting lidt hårdere uden at skifte position. Hold din nakke i neutral og hold dig så kraftfuld som overhovedet muligt.

En undervurderet aspekt af planken er åndedrættet. Fokusér på en kraftfuld indånding og udånding. Åndedrættet spiller en vigtig rolle i en total aktivering af core.

En god isometrisk øvelse, der styrker maven evne til at stabilisere rygsøjlen. Det kan være en god ide at få en makker til at tjekke om du er helt lige, fx med et kosteskaft. Skyd brystet frem.

## Referencer til planken

- Calatayud, Joaquin, Jose Casaña, Fernando Martín, Markus D. Jakobsen, Lars L. Andersen, og Juan C. Colado. 2019. “Electromyographic Effect of Using Different Attentional Foci during the Front Plank Exercise”. _American Journal of Physical Medicine and Rehabilitation_ 98 (1): 26–29. [https://doi.org/10.1097/PHM.0000000000001008](https://doi.org/10.1097/PHM.0000000000001008).
- Schoenfeld, Brad J., Bret Contreras, Gul Tiryaki-Sonmez, Jeffrey M. Willardson, og Fabio Fontana. 2014. “An Electromyographic Comparison of a Modified Version of the Plank with a Long Lever and Posterior Tilt versus the Traditional Plank Exercise”. _Sports Biomechanics_ 13 (3): 296–306. [https://doi.org/10.1080/14763141.2014.942355](https://doi.org/10.1080/14763141.2014.942355).
