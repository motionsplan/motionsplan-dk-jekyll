---
title: "Konventionel dødløft"
seo_title: "Konventionel dødløft: Få god teknik og træningstips"
excerpt: "Få den rette teknik til konventionel dødløft. Denne guide hjælper dig med at mestre grundformen af dødløft for maksimal styrke og sikkerhed."
instructions: "Stangen er placeret på gulvet. Tag fat i stangen med hænderne i skulderbredde. Rejs dig ved at skyde hoften frem, mens stangen bare hænger i armene."
permalink: /oevelse/konventionel-doedloeft/
redirect_from: /node/55
id: 55
language: da
header:
  teaser: /assets/images/exercises/doedloeft-0-320.jpg
tags:
  - Ben
  - Styrketræning
  - hoftedomineret
  - vægtstang
  - Baglår
  - Baller
  - fitnessinstruktør
  - crossfit
categories:
  - Ben
  - Dødløft
training_type:
  - Styrketræning
training_focus:
  - hoftedomineret
equipment:
  - vægtstang
muscle_group:
  - Baglår
  - Baller
gallery:
  - url: /assets/images/exercises/doedloeft-0.jpg
    image_path: /assets/images/exercises/doedloeft-0-320.jpg
    alt: "Dødløft"
    title: "Dødløft"
  - url: /assets/images/exercises/doedloeft-1.jpg
    image_path: /assets/images/exercises/doedloeft-1-320.jpg
    alt: "Dødløft"
    title: "Dødløft"
video:
  provider: youtube
  id: 91TMWH1AYAM
last_modified_at: 2025-03-21T16:06:44Z
feature_row_biomekanik:
  - image_path: "/assets/images/blog/biomekanik-doedloeft.jpg"
    alt: "Biomekanik i dødløft - den rette løftevinkel"
    title: "Dødløft model"
    excerpt: "I dødløft kan du indstille en tændstikmand med længden på din overkrop, lårben og underben. Se, hvordan et konventionelt dødløft alt andet lige vil se ud."
    url: "/doedloeft-biomekanik/"
    btn_label: "Prøv det"
    btn_class: "btn--primary"
gallery_grip:
  - url: https://images.unsplash.com/photo-1606657830879-00d70555b1b6?ixid=MnwxMjA3fDB8MHxzZWFyY2h8MTR8fGRlYWRsaWZ0fGVufDB8MHwwfHw%3D&ixlib=rb-1.2.1&auto=format&fit=crop&w=1000&q=60
    image_path: https://images.unsplash.com/photo-1606657830879-00d70555b1b6?ixid=MnwxMjA3fDB8MHxzZWFyY2h8MTR8fGRlYWRsaWZ0fGVufDB8MHwwfHw%3D&ixlib=rb-1.2.1&auto=format&fit=crop&w=400&q=60
    title: "Overhåndsgreb"
    alt: "Overhåndsgreb i dødløft"
  - url: https://images.unsplash.com/photo-1517964706594-8bf49837d8dc?ixid=MnwxMjA3fDB8MHxzZWFyY2h8MTJ8fGRlYWRsaWZ0fGVufDB8MHwwfHw%3D&ixlib=rb-1.2.1&auto=format&fit=crop&w=1000&q=60
    image_path: https://images.unsplash.com/photo-1517964706594-8bf49837d8dc?ixid=MnwxMjA3fDB8MHxzZWFyY2h8MTJ8fGRlYWRsaWZ0fGVufDB8MHwwfHw%3D&ixlib=rb-1.2.1&auto=format&fit=crop&w=400&q=60
    title: "Mixed grip"
    alt: "Mixed grip i dødløft"
---

Dødløft er en klassisk træningsøvelse, hvor der er stort fokus på at træne hængselsbevægelsen i hoften. Her kigger vi på teknikken til konventionel dødløft, som bl.a. er en af de tilladte [varianter af dødløft i styrkeløft](/styrkeloeft/doedloeft/).

Konventionel dødløft er en af de [mest kendte varianter af dødløft](/doedloeft/), men du er sikkert også stødt på [sumo dødløft](/oevelse/sumo-doedloeft/), [rumænsk dødløft](/oevelse/romanian-deadlift/) og [stivbenet dødløft](/oevelse/doedloeft-stivbenet/).

Teknikken i de forskellige typer dødløft er naturligvis lidt forskellig, men her kigger vi på teknik i konventionel dødløft.

Løftet starter med at stangen er placeret på gulvet, så den løftes "død" fra gulvet i hvert løft.

## Teknik i dødløft

I [teknik i styrketræning]({% link _posts/2011-08-18-tjek-teknikken-i-din-styrketraening.md %}) har jeg beskrevet nogle grundlæggende tekniske instruktionspunkter, som kan være et godt udgangspunkt for en **perfekt dødløft teknik**.

Når du arbejder med teknik, så handler det primært om følgende ting.

1. **Effektiv teknik.** En god teknik er en effektiv teknik. I dødløft handler det altså om at få den mest lige bane med vægten, når du løfter vægten.
2. **Minimere skadesrisikoen.** En bevægelse er ikke farlig i sig selv. Heller ikke selvom det hedder *dødløft*. Skader handler typisk om dosering. Hvis du løfter for meget og for tungt i stillinger, som kroppen ikke er vant til, så kan du risikere skader. Dødløft er en rigtig god bevægelse at træne, fordi den har en stor overførbarhed til hverdagen, når du vil løfte ting op.

Det er noget vrøvl, når folk siger, at man ikke må løfte med ryggen. Du skal skal helt sikkert løfte med ryggen, men det er en fordel, hvis ryggen er vant til at løfte, og du sætter ryggen i en position, hvor den er stærk, når du laver dødløft.

Lad os kigge på et par enkelte fokuspunkter i dødløft.

## Dødløft er en hoftedomineret øvelse

I dødløft skal du lave en hængselsbevægelse. Det er en hoftedomineret øvelse, men der er naturligvis lidt forskelle alt efter den variation, du vælger.

{% include figure image_path="https://crossfys.dk/wp-content/uploads/2021/11/www.Crossfys.dk_-1024x1024.png" caption="Om en øvelse er hoftedominant eller knædominant er et kontinuum. Kilde: [crossfys.dk](https://crossfys.dk/saadan-dyrker-du-crossfit-og-faar-staerkere-ben-trods-knae-smerter/)" alt="hoftedominant eller knædominant kontinuum" %}

Hvordan vinklen i overkroppen er er forskelligt alt efter, hvilken teknik du benytter dig af. Her er et eksempel på forskellen i ryggens position i forhold til *hex bar*-deadlift eller almindelig, konventionel dødløft.

{% include figure image_path="https://www.bodylab.dk/images/bodyfeed/Infographic_hex.jpg" caption="Bodylab sammenligner her forskellen mellem konventionel og *hex bar* dødløft" alt="Forskel mellem konventionel dødløft og hex-bar dødløft" %}

## Biomekanisk analyse af din dødløft stil

{% include feature_row id="feature_row_biomekanik" type="left" %}

## Sådan laver du dødløft

Her kigger vi på de grundlæggende fokuspunkter i at lave dødløft. Der er flere forskellige variationer af dødløft, som har hver deres små detaljer, du skal være opmærksom på. Hop derfor direkte til den variation af dødløft, hvis du allerede har en variation i kikkerten.

Det begyder fx meget om du har lange arme eller korte arme.

{% include figure image_path="https://www.bodylab.dk/images/bodyfeed/guide_dodloft_1.jpg" caption="Forskellen på korte og lange arme for startpositionen i dødløft" alt="startposition i dødløft med korte eller lange arme" %}

### Fodstilling og stand

Det første du gør i dødløft er at placere dine fødder. Her kigger jeg mest på de konventionelle former for dødløft, men du kan også sagtens stå bredere som i fx *sumo dødløft*.

Dødløft udføres ofte med hoftebreddes afstand mellem fødderne, mens tæerne peger nogenlunde lige frem. Sørg for at have vægten på hele foden. I hele bevægelsen skal du gerne holde en nogenlunde stabil vægtbalance.

### Udførelse af dødløft

Der er mange anatomiske forskelle mellem mennesker. Derfor skal alle ikke dødløfte på fuldstændig samme måde. Men lad os dykke lidt ned den praktiske udførelse. Her tager jeg udgangspunkt i, at det er en vægt, der skal løftes fra gulvet.

1. Start med at tage fat i vægten.
2. Bøj i hoften og en smule i knæene alt efter variationen.
3. Hold ryggen i en neutral stilling.
4. Rejs dig op med vægten.
5. Stræk hoften helt ud.
6. Sæt vægten kontrolleret ned igen.

Nogle dødløft-varianter starter stående, og der kan teknikken naturligvis være lidt anderledes.

## Sådan laver du dødløft

**Greb.** Fat stangen med en skulderbreddes afstand mellem hænderne. Du kan enten holde om stangen med overhåndsgreb med begge hænder eller hvor den ene hånd har underhåndsgreb (det sidste for at forhindre at stangen kan rotere i hænderne, hvis man løfter meget tungt). Armene er bare kroge stangen hænger på. Der skal altså ikke ske nogen bevægelse i armene under bevægelsen.

**Opstilling.** I udgangsstillingen skal knæene være under hoften, og hoften skal være under skulderne. Fødderne er placeret i skulderbredde eller lidt bredere. Spænd op i mave og lænd og læg vægten på det bageste af foden.

**Bevægelse.** Stangen løftes ved at rette dig ud i hoften og knæene på samme tid, mens du holder brystkassen og holder den gode holdning under hele løftet. Ved bevægelsen skal du forestille dig, at du træder gulvet væk.

Når bevægelsen starter, skal du forestille dig, at du er ved at træde jorden væk. Sørg for at der ikke ser nogen medbevægelse i lænden og hold ryggen ret under hele bevægelsen.

Der findes flere variationer af dødløft, og dødløft træner den bedst mulige løfteteknik og involverer kroppens største muskler.

## Tips til et godt dødløft

### 1. Hold ryggen i en neutral stilling

Ryggen er allerstærkest i neutral stilling. De naturlige krumninger i ryggen er med til at gøre den stærk. Du kan arbejde lidt med ryggens position ved at lægge et kosteskaft på ryggen. Typisk er det hensigtsmæssigt med tre kontaktpunkter; lænden, øvre ryg og baghovedet.

**Husk** dog at **neutral ryg ikke er en helt bestemt position**, men der er et spænd som sagtens kan tolereres. Det handler også om, hvor man kan holde sig stærkest muligt.

Det er ikke usædvanligt, at når man løfter dødløft, så vil ryggen ændre en lille smule position. Din opgave er at sørge for at den ændring bliver så lille som muligt gennem løftet, ved at lave et godt opspænd.

### 2. Sørg for at det er en hængselsbevægelse

Forsøg at holde lænderyggen i neutral stilling, så bevægelsen foregår i hofteleddet. Dødløft skal være en _hinge_-bevægelse, så derfor skal den primære bevægelse foregå i hoften. Prøv derfor at få adskilt bevægelsen, så den nederste del af ryggen og bækkenet ikke bøjer ind under dig for at komme i den rette position. Nogle kan have behov for at arbejde med bevægeligheden i bundpositionen.

### 3. Stå på hele foden - '*tripod* fod'

Dit kontaktpunkt med jorden er dine fødder. Derfor er fødderne også rigtig vigtig i squat, fordi det er der kraftoverførslen kommer fra. Det kan derfor betale sig at tænke over, hvordan du står på fødderne og fordeler vægten.

Et godt *cue* kan være at tænke foden som en 'tripod foot'. Mærk at du har kontakt med jorden i tre punkter tre punkter, som det er illustreret i figuren nedenunder.

{% include figure image_path="https://jacktylerperformance.com/wp-content/uploads/2020/01/FOOT-TRIPOD.png" caption="Udnyt 'tripod foot' for at kunne yde den største kraft i øvelser, hvor det er nødvendigt at du har en god balance. Kilde: [jacktylerperformance.com](https://jacktylerperformance.com/the-foot-tripod-how-you-can-immediately-squat-more/)" alt="tripod foot i dødløft" %}

## Hvordan skal grebet være i dødløft?

Grebet i dødløft afhænger af den version af dødløft, du laver. Rigtig mange spørger om [grebet i konventionel dødløft](/oevelse/konventionel-doedloeft/), hvor jeg har skrevet mere om grebet.

{% include gallery id="gallery_grip" caption="Grebet i dødløft kan se forskelligt ud. Her kan du se overhåndsgreb og *mixed grip*. Man kan også bruge et *hook greb*." layout="half" %}

## Biomekanisk analyse af din dødløft stil

{% include feature_row id="feature_row_biomekanik" type="left" %}

## Typiske fejl i dødløft

Her er nogle af de typiske fejl en begynder laver i dødløft (inspireret af [gilbaks.dk](https://gilbaks.dk/5-typisk-doedloeft-fejl/)).

<details>
  <summary>Neutral rygposition - undgå krum ryg</summary>
  Når du løfter, skal du sikre dig, at din ryg er neutral og ikke krummer eller overekstenderer. Dette hjælper med at opretholde korrekt teknik og undgå unødvendig belastning på rygsøjlen.

{% include video provider="youtube" id="AoA4UfBrhzg" %}
</details>

<details>
  <summary>Kontrolleret løft - ingen bounce i bunden</summary>
  Stangen skal være helt stille på jorden, før du starter en ny gentagelse. Et kontrolleret løft uden at “bounce” stangen giver bedre teknik og styrke.

{% include video provider="youtube" id="i34qxNw4Bog" %}
</details>

<details>
  <summary>Hensigtsmæssig startposition - undgå squat-dødløft</summary>
  Undgå at starte for lavt som i en squat. Det er bedst at bruge en højere hofteposition, så benene, ballerne og ryggen arbejder sammen for at løfte korrekt.

{% include video provider="youtube" id="c7zeu-6WeRM" %}
</details>

<details>
  <summary>Undgå overstrækning af ryggen i toppen</summary>
  Når du afslutter løftet, skal du sikre dig, at ryggen ikke bliver overstrakt. Slut med en neutral rygposition og undgå at presse hofterne for langt frem.

{% include video provider="youtube" id="BxZ6Nr_7YRQ" %}
</details>

<details>
  <summary>Ikke plads til benene mellem armene</summary>
  Sørg for, at du holder stangen i en bred nok position, så dine knæ ikke falder indad under løftet. Dette giver bedre stabilitet og korrekt teknik.

{% include video provider="youtube" id="FrQWdMFrghI" %}
</details>

## Konklusion

- Vil du lære mere om dødløft generelt? [Se vores guide til dødløft](/doedloeft/).
- Dyrker du styrkeløft? Se de [specifikke dødløft-regler](/styrkeloeft/doedloeft/) her.