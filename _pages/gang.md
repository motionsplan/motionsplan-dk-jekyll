---
layout: single
title: "Gang: Få 20 fede fordele ved at gå dig i form"
seo_title: "Hvorfor skal du gå? 20 fordele ved gang"
permalink: /gang-fordele-ved-at-gaa/
description: "Der er vel ingen nemmere og billigere motionsform end gang? Har kigger vi på alle de gode grunde, der er til at gå."
excerpt: "Der er vel ingen nemmere og billigere motionsform end gang? Har kigger vi på alle de gode grunde, der er til at gå."
header:
  teaser: https://images.unsplash.com/photo-1580058572462-98e2c0e0e2f0?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: Gang - fordele ved at gå
author_profile: true
author: lsolesen
toc: true
feature_row_gaatur:
  - image_path: https://images.unsplash.com/photo-1573997138674-20b6c4bb17ad?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
    url: /inspiration-til-gaature/
    title: "Inspiration til gåture"
    excerpt: "Her kan du finde inspiration til dine gåture. Hvor kan du gå, og hvad kan du lave undervejs?"
    btn_label: "Få inspiration"
    btn_class: "btn--info"
feature_row_training:
  - image_path: https://images.unsplash.com/photo-1558724041-f4de24818f17?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
    url: /gangtraening/
    title: "Træning og gang"
    excerpt: "Vil du gerne i gang med at træne lidt mere, mens du går. Så tjek alle forslagene her for inspiration til gåtræning."
    btn_label: "Inspiration til gåtræning"
    btn_class: "btn--info"
feature_row_skridt_til_km:
  - image_path: https://images.unsplash.com/photo-1610317482217-2b660603f46a?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
    url: /skridt-pr-km-10000/
    title: "Hvor langt går du?"
    excerpt: "Hvor mange kilometer er 10.000 skridt? Hvor mange skridt er 1 km? Vi har lavet en omregner fra skridt til km, der kan give dig svaret!"
    btn_label: "Hvor langt går du?"
    btn_class: "btn--info"
  - image_path: https://images.unsplash.com/photo-1596014330348-3d37213dc36c?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
    url: /tid-at-gaa/
    title: "Hvor hurtigt går du?"
    excerpt: "Hvis du gerne vil vide, hvor lang tid det tager at gå 10.000 skridt, så er du kommet til det rigtige sted. Her får du også svaret på, hvor hurtigt man går 1 kilometer?"
    btn_label: "Hvor hurtigt går du?"
    btn_class: "btn--info"
sidebar:
  nav: trainingtypes
---


Der er vel ingen nemmere og billigere motionsform end gang? Har kigger vi på alle de gode grunde, der er til at gå.

Mennesket er skabt til at bevæge sig og at gå. Derfor er der også så mange fordele ved gang. Faktisk bør du hver dag afsætte tid til at få gået nogle kilometer. Der er en af de rigtig gode [motionsformer og træningsformer](/traeningsformer/), som har positiv indvirkning på din krop og dit sind.

I dette indlæg kan du læse alt om at gå og gang. Først får du et overblik over alle de indlæg her på sitet, der kan gøre dig klogere på gang og vandring. Derefter får du alle fordelene ved gang nederst.

Så hav skoene klar.

## Inspiration til at gå

Du kan se alle grundene til at gå nedenunder, men derfor kan det jo godt være, at du har brug for lidt inspiration til din gåtur.

{% include feature_row id="feature_row_gaatur" type="left" %}

## Hvor lang og hvor hurtig er din gåtur?

{% include feature_row id="feature_row_skridt_til_km" type="left" %}

## Hvad forbrænder jeg ved at gå?

Mange er interesserede i, hvor mange kalorier de forbrænder, når de går. Du [forbrænder færre kalorier end ved løb](/loeb-mere-energi-gang/), men hvor meget forbrænder du egentlig ved at gå. Vi har skrevet meget mere om [forbrænding ved gang](/forbraending-ved-gaa-gang/), hvor du kan beregne dit eget kalorieforbrug.

## Gåtræning

{% include feature_row id="feature_row_training" type="right" %}

## 20 fordele ved at gå regelmæssigt

Regelmæssige gåture styrker både musklerne, dit kredsløb og din [kondition](/kondition/), hvis du sætter tempoet lidt op og vandrer gennem et kuperet terræn.

**Læs**: [Få inspiration til din gåtur](/inspiration-til-gaature/)

At gå har altså en positiv indvirkning på din krop, men der er også mange mentale fordele ved gang. Det ser ud til, at det er et godt værn mod stress i en travl hverdag.

Og det er så let at komme i gang. Du kan enten have aftaler med andre, eller vælge at gå alene. Du skal egentlig bare snøre vandreskoene og komme ud i verden.

### 1. Det er let  og for alle

Det er let at komme i gang med at gå. Du behøver ikke være i fantastisk form. Det virker ikke så uoverskueligt at komme afsted. Du har ikke brug for særlig instruktion. Der er ikke krav om noget særligt udstyr. Du kan komme afsted uden at skulle klæde om først.

**Gang er for alle** (dem, der kan gå). Du bestemmer selv, hvor hurtigt og hvor langt du vil gå.

### 2. Det er gratis

At gå kræver ikke noget særligt udstyr. Du skal ikke betale kontingent. Derfor er det gratis at komme i gang. Du skal egentlig bare se af at komme afsted. Det kan selvfølgelig være rart at have nogle gode sko og en behagelig rygsæk, hvis du skal have lidt vand eller andet med.

### 3. Gang er en **fleksibel** motionsform

Det er fleksibelt at planlægge og udføre en gåtur. Du behøver ikke den store forberedelse, og du kan altid få en lille gåtur til at passe ind i hverdagen. Du kan fx gå hen og handle. Tage bilen noget af vejen, men gå det sidste. Holde gående møder. Der er mange muligheder for at få flere skridt i hverdagen.

### 4. Få oplevelser i naturen eller i byen

Der findes rigtig mange fede vandreruter og gåture i Danmark. Vi har lavet en side med mere inspiration til din gåtur, hvor du kan tjekke nogle af alle de måder, hvor du kan få oplevelser med gåturen.

Du kan finde en flot vandrerute, gå på byvandring, gå på opdagelse, pakke picnic kurven og lade dig følge med.

{% include figure image_path="https://images.unsplash.com/photo-1623930979475-19a6f4dee7b1?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" alt="vejviser til gang" %}

### 5. At gå er godt for helbredet

Gang er ganske enkelt godt for helbredet. Gang kan være med til at sænke blodtrykket, øge kalorieforbrændingen og forebygge hjertekarsygdomme. Gang er god træning, men det kan også være en god mental øvelse at gå, mens tankerne vandrer.

### 6. At gå er god træning

At gå er ganske enkelt god træning. Hvis du ikke får så meget anden motion, så er der faktisk flere positive effekter ved at gå. Særligt hvis du varierer dine gåture med enten bakker eller hastighed.

### 7. Det styrker dine knogler

Når du laver vægtbærende aktivitetet, så styrker du dine knogler. Hver gang du sætter en fod i jorden, så bliver knoglerne belastede. Derfor er gang en god motionsform, når du gerne vil vedligeholde knoglerne og undgå knogleskørhed. Jo hurtigere du går, jo mere kraft skal knoglerne overkomme, og træningseffekten for knoglerne bliver højere.

### 8. Dit kredsløb trænes

Hvis du går nogle regelmæssige ture med lidt fart på, så stimulerer du både dit hjerte og dit kredsløb. Derved får du positive effekter på dit blodtryk. Når du har lidt fart i benene eller vælger en kuperet rute, så kan du få din puls lidt højere op, hvilket giver en endnu bedre træningseffekt på kredsløbet.

{% include figure image_path="https://images.unsplash.com/photo-1580058572462-98e2c0e0e2f0?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" %}

Gå derfor gerne til, og du kan bruge armene energisk for at sætte endnu mere gang i hjertet og blodomløbet.

Hvis du for alvor skal skubbe lidt til kredsløbet, så skal du i gang med **intervalgang**. I [intervaltræning](/intervaltraening/) veksler du mellem almindeligt gåtempo og hurtig gang. Prøv at tage endnu flere skridt i minuttet, samtidig med at dine skridt bliver lidt længere. **Du skal gå så hurtigt, at du bliver forpustet**.

Her er tre eksempler på effektiv intervalgang:

- **2 minutters intervaller**. Gå 1 km i roligt tempo. Gå derefter 5 hurtige intervaller på 2 minutter. Når du har gået et interval så hurtigt du kan, så har du 2 minutters aktiv pause, hvor du går stille og roligt. Slut intervalturen af med 1 km rolig gang.
- **Bakkegang**. Gå 3-5 km i et kuperet område, fx i en skov. Når du finder en bakke, så går du så hurtigt som muligt opad, mens du går stille og roligt nedad bakken igen. Gå i fx 30 minutter, hvor du hele tiden veksler mellem at gå op og ned ad bakke.
- **Pyramidegang**. Gå stille og roligt 1 km for at varme lidt op. Arbejdsperioden og den aktive hvileperiode er lige lange. Du går efter en pyramidemodel, hvor arbejdsperioden gradvist bliver længere. Start med fx 30 sekunder hurtigt og 30 sekunders aktiv hvile. Derefter går du 1 minut hurtigt, og går roligt i 1 minut. Du kan fx fortsætte op til 3 minutter og derefter lade tiden gå nedad igen i pyramiden indtil du rammer 30 sekunder igen.

### 9. Du får stærkere ben og baller

Når du går, så arbejder især musklerne i ben og baller. Derfor træner du hele tiden de muskler. Hvis du går hurtigt eller du går op bakker eller trapper, så bliver træningen af ben og baller endnu mere effektiv.

Du kan evt. også stoppe lidt undervejs på din gåtur og lave lidt benøvelser, hvis du vil have endnu mere træningseffekt.

### 10. At gå er skånsomt for kroppen

Når man går, så har du hele tiden en fod i jorden. Det betyder, at du ikke får så mange stød op i kroppen, som du fx gør ved løb, hvor der er en svævefase. Derfor er det knap så belastende for dine sener og led.

Til gengæld kan du heller ikke få samme træningseffekt ved at gå en tur. Men hvis du går i et godt tempo, så kan du stadig få pulsen op.

### 11. Det tager ingen tid at restituere

Du kan gå ofte, da din krop ikke har brug for [restitution](/restitution/) på samme måde som andre hårde [træningsformer](/traeningsformer/), fx løb eller styrketræning.

Hvis du ikke har fået motioneret i flere år, men gerne vil i gang med at gå, så kan det dog stadig være en god ide at bygge formen lidt langsomt op ved ikke at gå for langt i starten, og måske endda tage et par hviledage.

{% include figure image_path="https://images.unsplash.com/photo-1613931372190-b067a12f73b6?ixlib=rb-1.2.1&raw_url=true&fm=jpg&crop=entropy&cs=tinysrgb&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" alt="venindepar går" %}

### 12. Du forbrænder kalorier

Når du bevæger dig, så forbruger du energi. Hvis du går meget, ofte og langt, så holder du din forbrænding oppe, hvilket gør det lettere at holde vægten.

En meget udbredt tommelfingerregel er, at man forbrænder cirka 1 kcal pr. kg kropsvægt pr. km, men det betyder også noget, hvor hurtigt man går og hvor kuperet ruten er.

Du kan bruge min [beregner til kalorieforbrænding ved gang](/forbraending-ved-gaa-gang/), hvis du vil have et mere præcist bud på nøjagtig, hvor mange kalorier, du bruger på flytte benene.

### 13. Få et pusterum i hverdagen og reducer stress

Når du går får du et pusterum i din hverdag. Her kan tankerne få lov til at flyve, og du kan vælge at lade telefonen være derhjemme. Så kan du ikke blive forstyrret undervejs. Derfor kan gang være med til at booste din mentale sundhed.

Det er skønt med den stille og rolige tur i skoven. Ifølge Sundhedsstyrelsen kan motion med moderat intensitet reducere indikatorer for stress, hvilket alle jo kan have gavn af.

### 14. Du bliver i bedre humør

De fleste har sikkert også oplevet, at en rask gåtur kan få en i bedre humør. Selvom det måske kan være lidt vanskeligt at komme ud af døren, så bliver man ofte i bedre humør undervejs på gåturen.

Det har jeg oplevet med mig selv, men også ofte med børnene, at det dårlige humør kan forsvinde som dug for solen, når solstrålerne rammer og fodsporene sættes. Sundhedsstyrelsen skriver også, at fysisk aktivitet og gåture kan have både en forebyggende og behandlende effekt på depression.

### 15. Du kan gå lige efter et måltid

Du kan gå kort tid efter, at du har spist uden at få det dårligt. Ved mange andre [sportsgrene](/sportsgrene-liste/) og motionsformer, så skal der typisk gå nogle timer, inden man kan træne. Faktisk kan det være helt rart at gå en tur, når du lige har spist og skal sætte lidt gang i fordøjelsen.

### 16. Du kan gå alene

Hvis du går alene, så kan du nyde stilheden, men det er også let at kombinere en gåtur med en god lydbog eller en podcast. Du kan også bruge tiden på at snakke i telefon med dem, som du holder af - eller bare har brug for at snakke med. Jeg har holdt flere møder med telefonen i lommen og høretelefoner i ørerne.

### 17. Du kan gå sammen med andre

Gang er en oplagt måde at kombinere motion og socialt samvær. På en gåtur er det let at få snakketøjet på gled, mens du samtidig er aktiv, får frisk luft og får rørt dig. Derfor er det at gå også blevet en mere og mere populær motionsform.

{% include figure image_path="https://images.unsplash.com/photo-1606474226448-4aa808468efc?crop=entropy&cs=tinysrgb&fm=jpg&ixlib=rb-1.2.1&raw_url=true&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=600&q=60" caption="Det kan være fantastisk at have børnene med på en tur i skoven." alt="at gå med børn i skoven" %}

### 18. Du kan tælle dine skridt

Du kan lave en målsætning om hver dag at tælle dine skridt. Det kan være motiverende og en god påmindelse om at få bevæget sig.

Hvis du laver blandet motion, så kan du altid omregne din øvrige aktivitet i vores [skridtomregner](/omregn-motion-aktivitet-sport-til-skridt/).

### 19. Du kan vinde

Hvis du deltager i [Firmaidrættens Tæl-Skridt-konkurrence](/artikel/tael-skridt/). Her kan du vinde op til 25.000 kroner, hvis du tilmelder dig til konkurrencen om at gå flest skridt i de måneder konkurrencen kører.

### 20. Hvad får du ud af gang?

Den sidste grund til at gå er op til dig selv. Vi har alle forskellige ting, vi sætter pris på. Er det vinden i ansigtet? Den perfekte udsigt? Stilheden? Larmen? Naturen? Byen? Vælg selv, hvad du sætter mest pris på, og hvad der får dig afsted på den perfekte gåtur.

## Konklusion

At gå er en fantastisk måde at få motion, frisk luft og afslapning på samme tid. Det er nemt at gøre, du kan gøre det alene eller sammen med andre, og der er mange forskellige måder at nyde det på. Hvad venter du på? Snør dine sko og gå en tur!

Så nu er det egentlig bare at snøre skoene og komme afsted.
