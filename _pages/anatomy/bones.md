---
layout: single
title: "Knogler"
excerpt: "Skelettet består af knogler. Knoglerne afstiver kroppen og agerer vægtstænger for musklerne, så kroppen kan bevæge sig."
permalink: /knogler/
tags:
  - anatomi
header:
  teaser: https://samvirke.dk/sites/default/files/styles/image_component_large/public/migrated/kn/knoglerlis_0.jpg.jpeg?itok=3xXtRBZo
---

## Knogler

Skelettet består af knogler. Knoglerne afstiver kroppen og agerer vægtstænger for musklerne. Desuden beskytter knoglerne de vigtige organer.

{% include figure image_path="/assets/images/anatomy/skeleton.png" %}


***

Kroppens knogler og knogletyper
Opbygning
Knoglerne består af såvel organisk materiale – bl.a. de levende benceller – som uorganiske salte. Det organiske materiale medfører, at knoglen til en hvis grad kan være blød og bøjelig og let kan genopbygges. Børn har relativt meget af dette materiale i knoglerne, hvorfor skader let heles, men til gengæld er faren for deformering af knoglerne ved overbelastning også tilstede.De uorganiske salte medfører, at knoglen i sig har evnen til at bevare sin form og derved give støtte. Til gengæld medfører det også, at knoglen er sprød og skør. Alderen medfører en overvægt af disse kalksalte, hvorfor ældre mennesker dels har lettere ved at få knoglebrud og dels har vanskeligere ved at få disse helet.
Knoglen er beklædt med en tynd hinde af organisk materiale, benhinden, som har evnen til at danne nye benceller indvendigt. På den måde bliver knoglerne tykkere eller et evt. brud kan heles.

Knoglerne er formede på en sådan måde, at det gør dem velegnede som tilhæftningssteder for musklerne. Trods den tilsyneladende faste og stive struktur, er knoglerne levende væv, der er påvirkelige for såvel aktivitet som inaktivitet. Ved træning styrkes knoglerne, mens de svækkes ved inaktivitet.

Knoglens længdevækst foregår i epifyserne, som findes i hver ende af knoglen. Epifysen afsætter benceller til hver side. Hastigheden af væksten styres hormonalt. Efter puberteten ophører hormonpåvirkningen normalt, hvorfor højdetilvæksten ligeledes aftager.
Knogletyper
Knogler kan opdeles i 4 grupper: Rørknogler, flade knogler, korte knogler og uregelmæssige knogler.

Rørknogler:
Overarmsben (humerus), albueben (ulna), spoleben (radius), mellemhåndsknogler, fingre, lårben (femur), skinneben (tibia), lægben (fibula), mellemfodsknogler, tæer.
Knoglernes form gør dem egnede til at danne lemmerne, og røropbygningen forener stor brudstyrke med relativ begrænset vægt.

Flade knogler:
Flade knogler danner vægge i skelettets hulrum.
Kraniet (cranium), kravebenet (clavicula), brystbenet (sternum), ribben (costa), skulderblade (scapula), bækkenets (pelvis) knogler.

Korte knogler:
Håndrodens og fodrodens knogler.

Uregelmæssige knogler:
Knoglerne i rygsøjlen (columna vertebralis)

Skelettet består af ca. 200 knogler og udgør ca. 18% af legemsvægten. Den længste og tungeste knogle er lårknoglen, der hos en mand på 70 kg. vejer ca. 1 kg.

Latinske navne:
Rygsøjle (Columna vertebralis), Kranie (Cranium), Kraveben (Clavicula), Skulderblad (Scapula), Brystben (Sternum), Overarmsben (Humerus), Ribben (Costa), Hvirvel (vertebra), Albueben (Ulna), Spoleben (Radius), Bækken (Pelvis), Lårben (Femur), Knæskal (Patella), Skinneben (Tibia), Lægben (Fibula)